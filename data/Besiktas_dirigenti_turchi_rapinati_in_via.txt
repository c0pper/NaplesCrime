2016/10/20
Besiktas, dirigenti turchi rapinati in via Chiaia
L'episodio è avvenuto nel primo pomeriggio di ieri. Erano con un giornalista ed alcuni accompagnatori arrivati in città per la partita
Un brutto pomeriggio, quello di ieri, per i dirigenti della squadra turca del Besiktas arrivati in città. Poche ore prima della partita che i bianconeri avrebbero vinto contro il Napoli, i vertici del club – insieme a degli accompagnatori e ad un giornalista – sono infatti stati aggrediti lungo via Chiaia. A riportare la notizia è Antonio Di Costanzo su Repubblica.
Il tentativo di rapina, ad opera di un paio di persone, non è andato a buon fine. Le vittime dell'aggressione sono riuscite ad evitare venissero loro rubati loro gli orologi. Soltanto al giornalista, reporter Hürriyet, i malviventi sono riusciti a sottrarre lo smartphone.
Carabinieri e polizia municipale sono riusciti ad intervenire soltanto dopo l'aggressione, raccogliendo la versione dei fatti delle vittime. Verranno controllati i filmati delle telecamere installate in zona per provare a risalire all'identità dei rapinatori.