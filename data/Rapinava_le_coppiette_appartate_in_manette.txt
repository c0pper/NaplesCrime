2017/06/30
Rapinava le coppiette appartate: in manette 46enne
Secondo i carabinieri agiva con la complicità di una casalinga 49enne di Casalnuovo che gli faceva da palo
Secondo i carabinieri è lui l'uomo che la sera dello scorso 16 giugno, nel parcheggio di via Pigna a Casalnuovo, ha aggredito due coppie che si erano appartate. Quarantasei anni, già noto alle forze dell'ordine, è stato arrestato e condotto in carcere.
Quella sera l'uomo avrebbe prima tentato di rapinare un 46enne ed una 44enne non riuscendoci. Poi avrebbe scelto come vittime due giovani, sottraendo il cellulare alla ragazza, una 24enne del posto.
L'uomo, arrestato nella sua abitazione ai Quartieri Spagnoli, è accusato di rapina. Secondo i carabinieri ha peraltro agito con la complicità di una casalinga 49enne di Casalnuovo – già nota alle forze dell'ordine – denunciata per rapina in concorso.