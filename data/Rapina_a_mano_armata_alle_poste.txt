2018/11/22
Rapina a mano armata alle poste: arrestati i tre presunti autori del colpo
In tre, armati di pistola, minacciarono il direttore e un dipendente dell’ufficio di Amorosi a Benevento. Secondo gli inquirenti si tratta di tre giuglianesi, aiutati dalla compagna di uno di loro
Tre persone di Giugliano sono state arrestate con le accuse di rapina aggravata in concorso, porto illegale di arma comune da sparo e furto aggravato in concorso.
Si tratta dei presunti autori di un colpo a mano armata, fruttato 23mila euro, nell'ufficio postale di Amorosi (Benevento) avvenuto il 17 luglio scorso.
In tre, armati di pistola, minacciarono il direttore e un dipendente dell’ufficio.
La convivente di uno dei due arrestati, quella stessa mattina, aveva denunciato di essere stata derubata della propria auto, vettura in realtà usata dall'uomo per raggiungere il luogo della rapina e poi abbandonata.
I rapinatori furono a quel punto costretti ad impossessarsi di un'altra auto per scappare.