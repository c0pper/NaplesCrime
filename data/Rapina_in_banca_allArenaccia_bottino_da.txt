2016/09/16
Rapina in banca all'Arenaccia: bottino da 20mila euro
Questa mattina un uomo armato di taglierino ha fatto irruzione in un istituto di crediti in via Arenaccia, facendosi consegnare dagli addetti agli sportelli una somma di circa 20mila euro
Momenti di paura questa mattina in via Arenaccia a Napoli, per una rapina in banca dal bottino di 20mila euro.
Un uomo armato di taglierino ha fatto irruzione in un istituto di credito della zona e si è fatto consegnare dagli addetti allo sportello il denaro.
Fortunatamente, secondo quanto riferisce Il Mattino, non si sarebbero registrati feriti.
Sul posto è intervenuta la Polizia, che sta indagando per individuare il responsabile della rapina.
