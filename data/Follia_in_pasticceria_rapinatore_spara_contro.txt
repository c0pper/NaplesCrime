2018/06/17
Follia in pasticceria, rapinatore spara contro i titolari: arrestato
Nessun ferito per fortuna nel tentato "colpo" avvenuto a Casandrino. Il malvivente, già noto alle forze dell'ordine, è stato bloccato poco dopo dai carabinieri
Ha rapinato una pasticceria, terrorizzando il titolare e i suoi familiari che avevano opposto resistenza sparando loro contro tre colpi di pistola.
Il violento episodio è avvenuto a Casandrino: nessuno per fortuna è rimasto ferito. Il malvivente, riuscito ad impossessarsi di un bottino di 150 euro, è scappato a piedi: è stato intercettato poco dopo dai carabinieri della Stazione di Grumo Nevano.
I militari l`hanno bloccato e hanno sequestrato l`arma, una pistola Beretta calibro 9x21 con matricola abrasa, trovata col colpo in canna. Il rapinatore è stato portato in caserma: si tratta di un classe '70 già noto alle forze dell'ordine.