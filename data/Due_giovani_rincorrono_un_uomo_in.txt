2020/01/10
Due giovani rincorrono un uomo in strada: la Polizia nota la scena ed interviene
Arrestato un 27enne per rapina impropria
Gli agenti del Reparto Prevenzione Crimine Piemonte, durante il servizio di controllo del territorio, transitando in via Maddalena hanno notato due giovani rincorrere un uomo.
I due ragazzi, durante la corsa, hanno riferito ai poliziotti che il fuggitivo aveva appena rapinato una ragazza straniera del cellulare.
Gli agenti hanno bloccato e arrestato per rapina impropria un 27enne di nazionalità tunisina con precedenti di polizia e irregolare sul territorio nazionale.