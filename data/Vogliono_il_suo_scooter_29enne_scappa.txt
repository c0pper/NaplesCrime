2017/05/08
Vogliono il suo scooter, 29enne scappa: gambizzato
Il giovane è giunto nella notte all'ospedale San Giovanni Bosco con una ferita alla gamba sinistra provocata da un colpo di pistola
Un 29enne, giunto all'ospedale San Giovanni Bosco nella notte con una ferita alla gamba sinistra provocata da un colpo di pistola, ha raccontato alla polizia di essere sfuggito a una rapina in via Arenaccia.
I malviventi volevano sottragli lo scooter ma, nonostante le minacce, il 29enne sarebbe riuscito a scappare. Nella fuga però sarebbe stato ferito dal proiettile. La sua versione dei fatti è ora al vaglio della polizia.
Sul posto indicato dalla vittima non è stato rinvenuto alcun bossolo.