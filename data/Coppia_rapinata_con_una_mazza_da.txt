2017/04/03
Coppia rapinata con una mazza da baseball: il ragazzo rischia di perdere un occhio
Erano in auto quando due malviventi si sono avvicinati e hanno sfondato il finestrino per farsi consegnare smartphone e contanti
Una violenta rapina si è verificata a Giugliano, in via Selva Piccola. L'episodio risale alla notte tra sabato e domenica: un 27enne rischia di perdere un occhio a causa del raid di due malviventi.
Una coppia di giovani è stata avvicinata dai due, i quali, armati di una mazza, hanno sfondato il finestrino della vettura e costretto le vittime a consegnare loro smartphone e contanti.
Il ragazzo è stato ferito da una scheggia di vetro ad un occhio. È stato trasportato d'urgenza al pronto soccorso. Sulal vicenda indagano i carabinieri di Giugliano.