2019/10/09
Furti e rapine in esercizi commerciali e abitazioni della zona flegrea: 5 arresti
I Carabinieri hanno dato esecuzione ad una misura cautelare (2 in carcere e 3 agli arresti domiciliari), emessa dal GIP del Tribunale partenopeo su richiesta della locale Procura della Repubblica, nei confronti di 5 indagati (due dei quali già reclusi per altra causa)
Questa mattina i Carabinieri della Compagnia di Pozzuoli hanno dato esecuzione, tra Pozzuoli e Quarto, ad una misura cautelare (2 in carcere e 3 agli arresti domiciliari) emessa dal GIP del Tribunale partenopeo su richiesta della locale Procura della Repubblica - Settima Sezione, nei confronti di 5 indagati (due dei quali già reclusi per altra causa), ritenuti responsabili, a vario titolo, di associazione per delinquere, furto e rapina.

L’attività investigativa, condotta dal citato reparto, ha consentito di ricostruire le condotte illecite di un gruppo criminale dedito alla commissione di reati contro il patrimonio ed operante nell’area flegrea. 
A carico degli indagati, sono stati raccolti gravi indizi di colpevolezza in relazione a 18 furti commessi, nottetempo, all’interno di abitazioni ed esercizi commerciali da ottobre 2017 a marzo 2018, durante i quali sono stati asportati trattori, motocoltivatori, attrezzature agricole, utensili per l’edilizia ed altro.
Le indagini hanno consentito, inoltre, di documentare che, in una circostanza, tre dei sodali, sorpresi dalla vittima, hanno opposto resistenza per assicurarsi la fuga cagionandole lesioni giudicate guaribili in 10 giorni, e di arrestare 5 soggetti in flagranza per i reati di furto e rapina.







 











            Il tuo browser non può riprodurre il video.
          



Devi disattivare ad-block per riprodurre il video.




Play


Replay



Play
Replay
Pausa


Disattiva audio
Disattiva audio
Disattiva audio
Attiva audio







Indietro di 10 secondi


Avanti di 10 secondi



Spot










Attiva schermo intero
Disattiva schermo intero










Skip






Il video non può essere riprodotto: riprova più tardi.







Attendi solo un istante, dopo che avrai attivato javascript...
Forse potrebbe interessarti, dopo che avrai attivato javascript...



            Devi attivare javascript per riprodurre il video.
          





 




