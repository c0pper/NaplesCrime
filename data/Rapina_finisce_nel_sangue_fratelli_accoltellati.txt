2018/03/03
Rapina finisce nel sangue: fratelli accoltellati a Port'Alba
L'episodio è avvenuto la scorsa notte. Le vittime hanno 29 e 20 anni: preoccupano le condizioni del più giovane, ferito all'addome. Si trova in prognosi riservata al Vecchio Pellegrini
Un tentativo di rapina, la scorsa notte, è finito nel sangue: due fratelli, di 29 e 20 anni sono rimasti feriti da diverse coltellate e sono stati trasportati in ospedale. L'episodio è avvenuto in pieno centro, nella zona della movida tra piazza Bellini e Port'Alba.
In particolare, il più giovane dei due è stato gravemente ferito all'addome. I medici del Vecchi Pellegrini, dopo aver riscontrato una profonda ferita alla regione epigastrica, hanno tenuto riservata la prognosi.
Meno grave la situazione del fratello 29enne: i sanitari gli hanno suturato un taglio al braccio dal quale guarirà in 21 giorni.
Secondo quanto hanno riferito alle forze i due, mentre erano nella zona di Port'Alba, sono stati avvicinati da due malviventi che volevano soldi e smartphone.
Una volta rifiutatisi di consegnare ai rapinatori quanto avevano con loro, questi hanno reagito ferendoli con un coltello prima che potessero scappare o chiedere aiuto.