2018/05/08
Strattona una studentessa e le ruba il portafogli: i carabinieri sono a due passi e l'arrestano
In manette un pregiudicato di 30 anni residente a Soccavo. Il furto è avvenuto lungo viale Kennedy a Fuorigrotta
Un uomo di 30 anni, pregiudicato, è stato arrestato domenica mattina a Fuorigrotta. Di Soccavo, è accusato di rapina.
Una studentessa di Mugnano si trovava lungo viale Kennedy quando è stata avvicinata dal 30enne, che era in sella ad uno scooter. Questi l'ha aggredita strattonandola per un braccio e si è impossessato del portafogli che aveva in borsa.
Un colpo sfortunato però: più avanti c'era una pattuglia dei carabinieri. I militari hanno sentito la ragazza urlare e si sono fiondati sull'aggressore, immediatamente bloccato e messo in manette. A riportare la notizia è il Mattino.