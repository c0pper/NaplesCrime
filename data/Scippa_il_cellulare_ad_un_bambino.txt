2017/07/21
Scippa il cellulare ad un bambino e scappa: è caccia all'uomo
Secondo colpo simile in pochi giorni nella zona tra Calvizzano e Mugnano. Il malvivente dovrebbe essere alla guida di una Smart di colore bianco
Un ragazzino di 11 anni è stato derubato del suo smartphone da un giovane. L'episodio, riportato da Calvizzanoweb, è avvenuto nella cittadina dell'hinterland partenopeo in via Peep.
Il ladro, descritto come “dal forte accento napoletano”, ha sfilato il borsello al bimbo, con dentro pochi soldi ed il cellulare.
Pare si sia dileguato a bordo di una Smart bianca, stessa auto indicata in un furto del tutto simile avvenuto il giorno prima ai danni di una ragazzina. Sotto choc la piccola vittima dell'episodio.