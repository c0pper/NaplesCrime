2016/08/23
Rione Sanità, turista inglese scippato del Rolex
Secondo quanto riferito dall'uomo agli agenti della Questura, è stato avvicinato da tre giovani in sella a due scooter che lo hanno bloccato e gli hanno strappato l'orologio dal polso
Un turista inglese è stato scippato lo scorso weekend in via San Gennaro dei Poveri, nel rione Sanità. È quanto accertato dalle forze dell'ordine su segnalazione di alcuni cittadini.
Secondo quanto riferito dall'uomo agli agenti della Questura, è stato avvicinato da tre giovani in sella a due scooter che lo hanno bloccato e gli hanno strappato l'orologio dal polso, un Rolex del valore di 7mila euro.
Dopo essere stato ascoltato dagli investigatori della Questura, il 54enne è stato accompagnato presso l'albergo nel quale soggiorna per riprendersi dallo choc della rapina subita.