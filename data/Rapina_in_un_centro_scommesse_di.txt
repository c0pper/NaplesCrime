2017/01/25
Rapina in un centro scommesse di Sorrento: il bottino è 10mila euro
Due rapinatori sono entrati la scorsa notte nell'esercizio commerciale di via degli Aranci armati di mazze
Un centro scommesse a Sorrento, in via degli Aranci, è stato rapinato.
Il colpo è avvenuto poco le 3 della scorsa notte. Clienti e titolari ancora presenti nell'esercizio commerciale sono stati presi di mira da due malviventi armati di mazze.
Minacciando i presenti hanno portato via l'incasso, circa 10 mila euro: la sala scommesse ospitava anche alcune slot-machines.
La polizia è arrivata poco dopo sul posto. Si indaga per risalire all'identità dei due rapinatori.