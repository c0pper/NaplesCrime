2021/12/23
Incubo per una coppia di giovani: 21enne li rapina e poi molesta la ragazza
Il giovane senza fissa dimora è finito in manette per rapina e violenza sessuale
Serata da incubo per una coppia di fidanzati. Erano fermi in auto in piazza Duca Degli Abruzzi quando un 21enne di origini gambiane ha spalancato lo sportello. Minacciandoli con un bastone ha rubato loro il cellulare e prima di fuggire ha anche molestato la giovane.
Le vittime sono scese dall’auto e chiesto aiuto ad una pattuglia di carabinieri di passaggio. I militari della stazione di Napoli Borgoloreto hanno raccolto la descrizione del rapinatore e dopo qualche istante lo hanno individuato. 
È così finito in manette per rapina e violenza sessuale A.S., gambiano classe 2000, senza fissa dimora. Si trova ora in carcere, in attesa di giudizio.