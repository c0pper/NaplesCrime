2017/12/05
Rubano un 'fazzoletto a malloppo' ad un anziano, ma i soldi erano altrove
hanno arrestato a Boscoreale per rapina aggravata in concorso 2 persone già note alle forze dell'ordine di 20 e 29 anni
I Carabinieri della compagnia di Torre Annunziata hanno arrestato a Boscoreale per rapina aggravata in concorso 2 persone già note alle forze dell'ordine di 20 e 29 anni.
Con la tecnica del 'filo di posta', a bordo di un'auto con targa ucraina, i due hanno seguito un 81enne di Poggiomarino dall’ufficio postale fino alla sua abitazione e mentre rincasava lo hanno tamponato per poi minacciarlo e bloccarlo alla guida.
Nelle fasi concitate della rapina, mentre l’81enne si divincolava e gridava per chiedere aiuto, i malfattori gli hanno razziato velocemente un fazzoletto avvolto a malloppo, convinti che contenesse i 500 euro che gli avevano visto appena prelevare. Ma i soldi non stavano li perché l’anziano li aveva riposti negli indumenti intimi.
I militari dell’arma sono intervenuti subito dopo, su attivazione della centrale operativa, e attraverso la estrapolazione di immagini da sistemi di video sorveglianza privati e dell’ufficio postale, nonché da dichiarazioni di testimoni, hanno individuato i 2 sospetti, poi riconosciuti anche dalla vittima quali autori del reato.
Il giudice ha convalidato l’arresto dei due rapinatori e disposto per entrambi misura cautelare. Attenderanno il processo ai domiciliari.