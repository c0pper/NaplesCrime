2021/09/21
Grande spavento per l'ex capitano del Napoli: violenta rapina mentre era in auto
Brutta disavventura per l'ex difensore azzurro Fabian Ayala in Argentina
Grande spavento per Fabian Ayala, ex difensore e capitano del Napoli ed attuale collaboratore tecnico della nazionale argentina.
L'ex calciatore è stato vittima di una violenta rapina mentre si trovava in auto nella zona di Zarate, nella provincia di Buenos Aires.
Dopo la rottura dei pneumatici della sua vettura, Ayala - riferisce InfoZC - è stato assaltato da tre banditi armati che gli hanno portato via il denaro contante che aveva in quel momento con sè ed alcuni effetti personali.
L'ex giocatore del Napoli - secondo quanto riferisce TN Deportivo - sta bene e non ha subito danni fisici nel corso della rapina.
