2015/09/11
Accoltellato mentre fa footing: 27enne in prognosi riservata
A pochi passi dal Bosco di Capodimonte, il giovane sarebbe stato avvicinato da due giovani a bordo di uno scooter che hanno tentato di rapinarlo. Ora è ricoverato al Cardarelli
Un 27enne è stato ferito in un tentativo di rapina mentre stava facendo footing a via Miano, vicino al Bosco di Capodimonte. Il giovane sarebbe stato avvicinato da due giovani a bordo di uno scooter che hanno tentato di rapinarlo.
Di fronte alla sua reazione, lo hanno accoltellato all'addome e al polso. Ricoverato all'ospedale Cardarelli, è in prognosi riservata ma non in pericolo di vita.
Sulla vicenda indaga la Polizia.