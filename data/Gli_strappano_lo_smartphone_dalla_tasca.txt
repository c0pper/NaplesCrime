2017/06/22
Gli strappano lo smartphone dalla tasca dei pantaloni: arrestati
Fermati un 35enne e un 28enne, entrambi algerini ed irregolari sul territorio nazionale
Gli agenti della Polizia di Stato del Commissariato San Ferdinando hanno arrestato un 35enne e un 28enne, entrambi algerini ed irregolari sul territorio nazionale in quanto ritenuti responsabili del reato di furto con strappo. I nordafricani sono stati anche denunciati in stato di libertà per violazione alla normativa sul soggiorno degli stranieri sul territorio dello Stato.
I poliziotti hanno notato in Piazza Garibaldi un uomo che rincorreva due nordafricani urlando di essere dei ladri. Pochi attimi dopo, questi sono stati però raggiunti e bloccati da gli agenti.
Uno di loro aveva ancora tra le mani lo smartphone appena rubato. La vittima, un 58enne del Lecchese, ha subito riconosciuto gli autori del furto: il telefono gli era stato strappato dalla tasca posteriore dei pantaloni.
I due algerini sono stati dunque arrestati e saranno processati con rito direttissimo.