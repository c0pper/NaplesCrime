2022/03/03
Con un punteruolo ruba 30 euro e una sigaretta elettronica nel cuore di Napoli: arrestato
L'intervento della polizia in via Pietro Colletta: arrestato un 26enne
Gli agenti del Reparto prevenzione crimine Campania, nel transitare in via Pietro Colletta nella serata di mercoledì, sono stati avvicinati da una persona la quale ha indicato loro un uomo che, pochi istanti prima, con la minaccia di un punteruolo le aveva asportato 30 euro e una sigaretta elettronica.  
Gli operatori, con il supporto dei poliziotti dell’Ufficio prevenzione generale, lo hanno raggiunto e bloccato, trovandolo in possesso di quanto rapinato poco prima e di una carta d’identità intestata ad un’altra persona.
Un 26enne di nazionalità gambiana, con precedenti polizia, è stato arrestato per rapina aggravata e denunciato per ricettazione.
