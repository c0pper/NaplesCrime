2019/01/23
Sgominata banda di finti carabinieri: colpivano in case e negozi
Si facevano consegnare denaro e gioielli per poi fuggire via
I carabinieri hanno arrestato sei persone, di età compresa tra 42 e 32 anni, per rapina, detenzione e porto abusivo d’arma da fuoco, sequestro di persona e detenzione illegale di segni distintivi in uso ai corpi di polizia.
Le indagini dei militari hanno preso il via dopo la commissione da parte degli arrestati, lo scorso settembre, di una violenta rapina in unaabitazione di San Carlo Arena. Un componente della banda, travestito da carabiniere, ha simulato di dover effettuare un controllo nell’abitazione e appena è riuscito ad entrare nel cortile della villa è stato raggiunto di corsa gli altri quattro complici. Tutti con il volto travisato da maschere “Anonymus”, hanno puntato più volte una pistola alla tempia della vittima e l’hanno costretta a consegnare denaro, gioielli e orologi di valore. Poi sono fuggiti in fretta e furia nelle campagne. Le indagini sono state subito avviate dai militari della Stazione Napoli-Marianella i quali, anche grazie alla visione di numerose telecamere di videosorveglianza, hanno identificato tutti i presunti responsabili e individuato i mezzi da loro utilizzati. Nel corso delle investigazioni i militari hanno ricondotto alla banda anche la commissione di un’altra rapina in una abitazione del quartiere Arenaccia e di una ulteriore rapina commessa lo scorso ottobre in una sala scommesse di via Santa Maria a Cubito nel corso della quale avevano sottratto 5.000 euro.













            Il tuo browser non può riprodurre il video.
          



Devi disattivare ad-block per riprodurre il video.




Play


Replay



Play
Replay
Pausa


Disattiva audio
Disattiva audio
Disattiva audio
Attiva audio







Indietro di 10 secondi


Avanti di 10 secondi



Spot










Attiva schermo intero
Disattiva schermo intero










Skip






Il video non può essere riprodotto: riprova più tardi.







Attendi solo un istante, dopo che avrai attivato javascript...
Forse potrebbe interessarti, dopo che avrai attivato javascript...



            Devi attivare javascript per riprodurre il video.
          





 





Anche in quest’ultima i malviventi si erano presentati come carabinieri, simulando una perquisizione domiciliare. Nella circostanza, avevano parcheggiato la loro auto, con un lampeggiante blu sul tetto, sotto l’abitazione della vittima e poi, nel corso della finta perquisizione, mentre due di loro bloccavano i presenti sotto la minaccia di due pistole, gli altri rovistavano nell’abitazione riuscendo ad appropriandosi di 3.000 euro, alcuni orologi Rolex e di gioielli. Anche in questo caso i rapinatori, avvertiti dal palo, si erano dati alla fuga poiché stavano per giungere sul posto pattuglie dei Carabinieri. La vittima ha compreso di essere stata rapinata da finti militari solo quando ha visto arrivare in casa quelli veri. Le indagini hanno inoltre permesso di evitare che i componenti della banda riuscissero a portare a termine ulteriori furti e rapine in abitazione già pianificati. Le indagini proseguono poiché gli inquirenti ritengono che gli arrestati abbiano commesso ulteriori rapine con le medesime modalità.