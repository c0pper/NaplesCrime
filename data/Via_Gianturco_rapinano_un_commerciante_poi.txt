2016/02/18
Via Gianturco: rapinano un commerciante, poi lo investono
Due pregiudicati, giunti a bordo di un'autovettura Fiat Panda, si sono impossessati di alcuni colli contenenti biancheria da bagno. Ora sono in carcere
Rapinano un commerciante e lo travolgono con l'auto ma i Falchi li individuano e li arrestano. In manette sono finiti due pregiudicati del quartiere San Giovanni a Teduccio ritenuti responsabili dei reati, in concorso, di rapina impropria e lesioni personali.
I due, in Via Gianturco, a bordo di un’autovettura Fiat Panda hanno rapinato alcuni colli contenenti biancheria da bagno ad un commerciante all’ingrosso. Nella fuga, hanno poi investito l’uomo che tentava di fermarli. La vittima è caduto a terra ed il conducente gli è passato addosso con una ruota, procurandogli lesioni ad una gamba.
Dopo aver denunciato alla Polizia l’accaduto, sono scattate le indagini che hanno portato all'identificazione di due pregiudicati rintracciati presso le rispettive abitazioni nel Rione Luzzatti e nel Rione Baronessa. Ora sono nel carcere di Poggioreale.