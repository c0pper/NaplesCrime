2015/08/29
Cerca di sventare rapina al supermercato: ucciso sotto gli occhi della figlia
Anatoly Korov, muratore 38enne, è intervenuto per difendere clienti e dipendenti del negozio a Castello di Cisterna: è stato raggiunto da due colpi di pistola
Tragedia sabato sera a Castello di Cisterna. Anatoly Korov 38 anni muratore ucraino con regolare permesso di soggiorno in Italia, è stato ucciso dai rapinatori di un supermercato mentre interveniva a difesa dei clienti e dei dipendenti del negozio.
Korov era appena uscito dell'esercizio 'Piccolo' in via Selva spingendo il carrello con gli acquisti e la sua bambina di un anno e mezzo, quando si èaccorto che due persone con il volto coperto da caschi stavano compiendo una rapina.
L'uomo ha lasciato il carrello e la piccola e si e' avvicinato a uno dei rapinatori. Ne è nato un parapiglia, a questo punto èintervenuto il rapinatore armato e Korov è stato raggiunto da due colpi di pistola, uno ad una gamba l'altro all'emitorace destro.