2016/05/09
Pestaggio e rapina, in manette due giovani di Soccavo
Nel dicembre del 2014 picchiarono e rapinarono dell'auto un 31enne. Si tratta di due ragazzi di 22 e 26 anni, il primo dei quali ritenuto un elemento del clan Grimaldi
Due giovani, di Soccavo, sono ieri stati messi in manette e condotti a Poggioreale dai carabinieri di Bagnoli. Si tratta di un 22enne e di un 26enne, entrambi già noti alle forze dell'ordine, il primo dei quali è ritenuto dai militari "contiguo al clan camorristico Grimaldi".
Secondo gli inquirenti nel dicembre 2014 i due, di notte, avrebbero pestato a Soccavo un 31enne rapinandolo poi della sua auto.
Sono ritenuti responsabili di lesioni, concorso in rapina, incendio doloso e porto abusivo d’arma da fuoco, accuse con l’aggravante delle finalità mafiose nel caso del 22 enne.