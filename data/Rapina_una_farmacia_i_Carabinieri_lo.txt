2018/04/15
Rapina una farmacia: i Carabinieri lo arrestano poche ore dopo
Analizzando i filmati di videosorveglianza, i militari dell’Arma hanno individuato l’autovettura usata dai rapinatori: in manette un 45enne
I Carabinieri della Stazione di San Sebastiano a Vesuvio hanno sottoposto a fermo d’indiziato di delitto un 45enne di Portici, già noto alle forze dell'ordine, ritenuto responsabile di una rapina consumata ai danni di una farmacia a Massa di Somma.
Alle 18.45 di ieri sera, 3 soggetti con scaldacollo e cappellini, uno dei quali armato di pistola, avevano perpetrato la rapina razziando 1.600 euro dalla cassa.
Analizzando i filmati di videosorveglianza, i militari dell’Arma hanno poco dopo individuato l’autovettura usata dai rapinatori, di proprietà del 45enne.
L’uomo è stato trovato nella sua casa a Portici nella tarda serata di ieri e dopo le formalità di rito è stato associato alla Casa Circondariale di Poggioreale.