2016/12/19
Rapina a mano armata in un bar di Posillipo: ferito il titolare
L'uomo è stato colpito alla testa con il calcio di un'arma. L'episodio è avvenuto intorno all'una in piazza Salvatore Di Giacomo. I malviventi hanno preso un Rolex e 300 euro
Paura per il titolare di un bar a Posillipo: l'uomo è stato colpito alla testa con il calcio di una pistola nel corso di una rapina avvenuta, la scorsa notte, nel suo esercizio commerciale in piazza Salvatore Di Giacomo.
I malviventi sono entrati nel bar intorno all'una, coperti da caschi integrali e armi in pugno. Hanno preso 300 euro dalla cassa e strappato un Rolex dal polso del titolare, per poi – dopo averlo colpito – scappare in sella ad una moto di grossa cilindrata.
L'uomo ha riportato una ferita medicata poi successivamente al Fatebenefratelli. La prognosi è di 10 giorni. La polizia, titolare delle indagini, ha acquisito le immagini della videosorveglianza per risalire all'identità dei rapinatori.