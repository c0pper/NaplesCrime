2019/01/26
Rapina in macelleria davanti ai clienti: ad agire tre uomini armati
Lo sfogo dei titolari della macelleria su Facebook: "Non c'è tutela"
"Cari Amici, ci scusiamo con i clienti che non abbiamo servito questa sera a causa dell'evento increscioso che si è verificato. Tre delinquenti armati di pistola poco prima della chiusura hanno portato via l'incasso e spaventato tutte le signore presenti. Purtroppo la cosa più difficile di una rapina è quello che succede dopo la rapina, quando pensi a domani, ti sveglierai e dovrai fare finta di nulla. Ancora nel 2019 si compiono atti criminali e incivili ai danni di lavoratori come noi che si prodigano per il proprio mestiere molte più ore al giorno di quante ne passano al di fuori, nella vita affettiva. Senza alcuna Tutela". E' il post con il quale la macelleria "Ciro Carni" di Giugliano ha voluto avvisare la clientela sui motivi dell'improvvisa chiusura delll'esercizio commerciale.
I malviventi si sono fatti consegnare l'incasso della giornata per poi far perdere le proprie tracce.