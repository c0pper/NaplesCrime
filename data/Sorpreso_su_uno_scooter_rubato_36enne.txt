2017/04/28
Sorpreso su uno scooter rubato: 36enne arrestato
Appena due giorni prima era stato fermato per lo stesso reato dai militari della Guardia di Finanza di Aversa e sottoposto all'obbligo di firma
Gli agenti della Polizia di Stato del Commissariato Scampia hanno arrestato un 36enne responsabile in concorso del reato di furto aggravato.
Nella notte in Viale Regina Margherita i poliziotti hanno incrociato due scooter. Uno dei questi era spinto e con a bordo l'uomo mentre l’altro era guidato da un complice riuscito poi a fuggire. I due hanno cercato di evitare il controllo girando sua via R. Angiulli, ma, a questo punto, gli agenti li hanno inseguiti.
Il complice è scappato mentre il 36enne, dopo aver gettato lo scooter a terra, ha tentato la fuga a piedi ma è stato raggiunto e bloccato in via del Sabotino. Lo scooter era stato poco prima rubato all’interno di un garage di via Cupa Capodichino.
Il 36enne è stato arrestato. Appena due giorni prima era stato fermato per lo stesso reato dai militari della Guardia di Finanza di Aversa e, dopo il rito direttissimo, sottoposto all’obbligo di firma.