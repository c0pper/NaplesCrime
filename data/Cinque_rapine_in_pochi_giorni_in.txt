2017/06/07
Cinque rapine in pochi giorni: in due finiscono in manette
Il pirmo colpo lo scorso 16 maggio. Nel mirino, quasi sempre negozi gestiti da stranieri
Ben cinque rapine in pochi giorni, nel mirino quasi sempre negozi gestiti da stranieri. In manette sono finiti due rapinatori.
La serie di 'colpi' inizia il 16 maggio, ad Ottaviano: minacciando con un'arma il titolare di un negozio di casalinghi, portano via incasso ed un smartphone. Poi, tre giorni dopo, tocca ad un negozio di San Gennaro Vesuviano e ad altri due esercizi commerciali. Ed ancora il 22 maggio rapina a Terzigno.
Grazie alle indagini, ai sistemi di videosorveglianza e alle dichiarazioni dei testimoni, si è giunti ai responsabili. Uno di questi è stato individuato anche grazie ad un tatuaggio tribale.