2015/11/03
Automobilista ferito alla testa durante un tentativo di rapina
Il 32enne colpito con il calcio di una pistola in via Argine. L'uomo era a bordo della sua auto quando è stato avvicinato da due malviventi in sella ad uno scooter che armi in pugno gli hanno intimato di scendere
Un uomo di 32 anni è stato ferito alla testa, con il calcio di una pistola, nel corso di un tentativo di rapina avvenuto la scorsa notte in via Argine.
L'uomo era a bordo della sua auto quando è stato avvicinato da due malviventi in sella ad uno scooter che armi in pugno gli hanno intimato di scendere.
Il 32enne è stato colpito alla testa con il calcio della pistola. I malviventi hanno visto arrivare una Volante della polizia e si sono allontanati frettolosamente. L'automobilista è rimasto in osservazione per l'intera notte all'ospedale Villa Betania.