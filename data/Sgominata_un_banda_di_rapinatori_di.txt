2016/05/25
Sgominata un banda di rapinatori di supermercati
I quattro malviventi hanno compiuto 13 rapine nei market di Pozzuoli, Portici, Torre Annunziata e Castel Volturno
Avevano realizzato ben 13 rapine ad altrettanti supermercati di Pozzuoli, Portici, Torre Annunziata e Castel Volturno, ma sono stati scoperti dai carabinieri delle Compagnie di Pozzuoli e di Torre del Greco, che hanno posto fine ai raid della banda con un blitz.
L'Ordinanza di Custodia Cautelare nei confronti di quattro persone è stata emessa dal GIP di Napoli. Le indagini, coordinate dalla Procura di Napoli, sono state eseguite dai carabinieri.
In uno dei video tratto dai sistemi di videosorveglianza è visibile l’arresto in un supermercato di un minorenne componente della banda.