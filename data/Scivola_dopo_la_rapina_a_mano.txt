2018/08/22
Scivola dopo la rapina a mano armata: arrestato dai carabinieri
In manette un 39enne di Sant'Anastasia ora piantonato al Cardarelli dov'è stato ricoverato
Trentanove anni, già noto alle forze dell'ordine e sottoposto all’obbligo di firma, un uomo di Volla è stato arrestato dopo una rocambolesca rapina. Arrivato in sella a uno scooter presso un distributore di carburanti di Sant'Anastasia, il 39enne aveva minacciato con una pistola il titolare facendosi consegnare l'incasso, 170 euro.
A quel punto il suo tentativo di fuga si è subito però interrotto: a causa dell'asfalto bagnato il rapinatore è scivolato a terra. Ha provato quindi a rapinare l'auto di un passante, ma questi ha accelerato evitandolo.
Nel frattempo sul posto – grazie ad una richiesta d'aiuto giunta alla sala operativa – sono arrivati i carabinieri, che hanno inseguito e bloccato il malvivente, recuperando anche il denaro di cui si era appropriato. Il rapinatore è stato condotto al Cardarelli dov'è stato ricoverato per le lesioni riportate dopo la caduta: è al momento piantonato dalle forze dell'ordine.