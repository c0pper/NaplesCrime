2020/01/31
Minorenne rapina un venditore ambulante: inseguito e fermato
Un ragazzino ha rapinato un venditore ambulante in via Santa Lucia. Agenti della Polizia Municipale lo hanno inseguito, fermato e denunciato
Agenti dell’Unità Operativa Chiaia, durante un servizio di controllo venivano allertati dalle grida di un venditore ambulante che era stato bloccato e rapinato da un minorenne che, alla vista dei militari, si dava alla fuga.
Dopo un inseguimento durato qualche minuto i poliziotti municipali riuscivano a bloccare il ladro che veniva accompagnato presso gli uffici della Unità Operativa per l'identificazione.
Contattato il P.M. di turno della Procura dei Minori ne stabiliva la denuncia a piede libero. Il minorenne veniva affidato alla zia. Il venditore vittima della rapina si portava presso gli uffici della U.O. Chiaia per sporgere denuncia e, contestualmente, gli veniva restituita la refurtiva.