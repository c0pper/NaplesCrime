2017/04/06
Banda della spaccata, tentato furto in una gioielleria di Marano
Il colpo non è andato a segno. Divelta la serranda dell'esercizio commerciale i ladri hanno provato a superare la porta blindata senza successo
Un tentativo di furto con la cosiddetta tecnica "della spaccata" si è verificato all'alba di oggi a Marano. A darne notizia è IlMeridiano: i malviventi hanno provato a derubare una gioielleria nel centro cittadino, in corso Europa.
Il colpo non è andato a segno. Divelta la serranda dell'esercizio commerciale i ladri hanno provato a superare la porta blindata senza successo, vedendosi quindi costretti alla fuga a mani vuote.
L'episodio è avvenuto tra le 4.30 e le 5. Indagano i carabinieri della locale tenenza.