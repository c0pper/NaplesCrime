2020/02/12
Rapina una ragazza, lei lo descrive ai carabinieri e fa arrestare
In manette è finito un 45enne di Torre Annunziata già noto alle forze dell'ordine
Un 45enne di Torre Annunziata è stato messo in manette dalle forze dell'ordine per rapina.
L'uomo, in via Vesuvio, si era avvicinato a una ragazza 19enne minacciandola con una pistola, per poi impossessarsi del suo smartphone e scappare.
La ragazza ha quindi chiesto aiuto ai carabinieri, fornendo loro la descrizione dell'assalitore.
I militari hanno immediatamente sospettato del 45enne, già noto. A casa, lo hanno trovato in possesso di una pistola giocattolo (quella secondo i carabinieri usata per la rapina) e dello smartphone della giovane vittima.
Mentre questo è stato restituito alla proprietaria, il 45enne è stato portato in carcere dopo essere stato giudicato con rito direttissimo.