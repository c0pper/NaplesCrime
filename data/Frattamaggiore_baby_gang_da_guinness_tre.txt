2019/01/11
Frattamaggiore, baby gang da guinness: tre rapine in 80 minuti
Denunciati i quattro presunti responsabili (due 18enni e due minorenni). Puntavano la pistola alle giovanissime vittime e si facevano consegnare gli smartphones
Il 7 gennaio, nel giro di un’ora e mezza, a Frattamaggiore sono state perpetrate tre rapine. Le vittime tutte giovani: i malcapitati sono stati minacciati con una pistola e rapinati dei loro telefoni cellulari. le tre rapine sono avvenute alle 16:30, alle 17:30 e alle 17:50. I carabinieri della stazione di Frattamaggiore hanno identificato i quattro presunti responsabili, due dei quali sono minorenni: si tratta di un 18enne di Caivano, un 17enne di Afragola - già noti alle forze dell’ordine - un 18enne e un 16enne entrambi di Afragola. Sono stati denunciati per rapina aggravata e ricettazione in concorso.
I carabinieri hanno recuperato e restituito ai legittimi proprietari tre dei quattro smartphone rapinati. Sequestrati anche i due scooter in sella ai quali i quattro si sono spostati per commettere le rapine: sono risultati provento di furto. 
...