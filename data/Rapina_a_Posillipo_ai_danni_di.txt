2021/12/21
Rapina a Posillipo ai danni di Ounas, sottoposto a fermo un 44enne
L'uomo era già sottoposto alla misura alternativa dell’affidamento in prova ai servizi sociali
Ieri sera i Falchi della Squadra Mobile hanno sottoposto a fermo di polizia giudiziaria un 44enne napoletano, già sottoposto alla misura alternativa dell’affidamento in prova ai servizi sociali.
L'uomo è ritenuto gravemente indiziato di una rapina aggravata commessa sabato scorso a Posillipo ai danni del calciatore del Napoli Adam Ounas, al quale erano stati sottratti, dietro la minaccia di una pistola, effetti personali. 
Il provvedimento verrà sottoposto alla Procura della Repubblica ai fini del giudizio di convalida. 
