2018/02/14
Rapine violente in Circum: in manette banda di ragazzini
Due diciannovenni ed un 17enne sono stati identificati dai carabinieri come gli autori dell'aggressione ai danni di un uomo, avvenuta lo scorso anno, nella stazione Circum di Casalnuovo
Tre ragazzi, due maggiorenni ed un minorenne, sono stati messi in manette dai carabinieri: 19 anni (di Portici), 19 (di Ponticelli), e 17 (di Santa Maria la Carità), sono accusati di essere i responsabili di una rapina avvenuta ai danni di un uomo che attendeva la Circumvesuviana all’interno della stazione di Casalnuovo.
Secondo le forze dell'ordine, avrebbero agito insieme ad un quarto complice già finito in manette lo scorso maggio.
Arrivati in auto, avevano puntato la vittima picchiando l'uomo al fine di portargli via il portafogli.