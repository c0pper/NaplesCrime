2019/10/29
Rapina un'auto, poi l'inseguimento e l'aggressione ai poliziotti: arrestato
Quarant'anni, è stato bloccato in via Miano. Le accuse per lui sono rapina, resistenza e lesioni a pubblico ufficiale
Nella serata di ieri, in via Miano, un uomo di 40 anni è stato arrestato per rapina, resistenza e lesioni a pubblico ufficiale.
Era stato poco prima notato a bordo di un'auto procedere a velocità sostenuto nei pressi della Rotonda di Capodimonte. Una pattuglia della polizia scientifica lo ha notato ed è partita al suo inseguimento.
È stato raggiunto in via Miano all’angolo di via Lazio. A quel punto il 40enne, nel tentativo di scappare, ha aggredito gli agenti riusciti a bloccarlo finalmente non senza difficoltà.
Dopo controlli, è stato scoperto che la vettura sulla quale viaggiava era stata rapinata poco prima in via Foria, e che nel pomeriggio precedente l'uomo era stato denunciato per la ricettazione di un furgone.
Giudicato stamattina per direttissima, per il 40enne è stata disposta la custodia in carcere.