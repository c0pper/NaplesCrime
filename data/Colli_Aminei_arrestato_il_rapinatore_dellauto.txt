2019/02/27
Colli Aminei, arrestato il rapinatore dell'auto bianca
Aveva messo a segno numerose rapine nella zona nelle ultime settimane
Buone notizie per i cittadini dei Colli Aminei. La Polizia ha infatti arrestato il rapinatore che nelle ultime settimane, a bordo di una vecchia auto bianca, ha messo a segno numerosi 'colpi' nella zona ai danni di malcapitati cittadini.
A renderlo noto è stato il consigliere della III Municipalità Gennaro Acampora: "Denunciare è importante. I cittadini devono collaborare con le forze dell'ordine. La strada da seguire è questa qui e bisogna continuare senza sosta".
Infine l'appello: "Chi è stato rapinato nella zona dei Colli Aminei-Capodimonte da uomo a bordo di un'auto bianca, è pregato di contattare il Commissariato di Polizia Arenella". 
