2015/12/27
Via Toledo, rapinatore arrestato: ha solo 16 anni
Il giovane aveva strappato l'Iphone dalle mani di una donna intenta a passeggiare. Il minore si trova ora al centro di prima accoglienza dei Colli Aminei
Via Toledo, una donna di 35 anni sta passeggiando quando viene sorpresa alle spalle da un 16enne romeno che le strappa l'iPhone dalle mani. Lì vicino i carabinieri del nucleo operativo della compagnia Napoli centro stanno vigilando in borghese: lo notano, lo rincorrono e lo bloccano.
Il ragazzino non si arrende, si divincola e tenta di sopraffare i militari che riescono a fermarlo. Scatta l'arresto per rapina, violenza, resistenza e lesioni a pubblico ufficiale. Il telefono viene recuperato e restituito alla proprietaria. Il minore finisce al centro di prima accoglienza dei Colli Aminei a Napoli.
Grazie all'identificazione attraverso il fotosegnalamento, i militari dell'Arma hanno ricostruito che il minore, solo pochi giorni fa', si era allontanato da una comunità di Trentola Ducenta dove era già stato collocato dopo aver commesso un'altra rapina.