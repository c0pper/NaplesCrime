2016/06/29
Armato di palo, aggredisce e rapina un giovane del suo scooter: arrestato
E' accaduto lungo la Circumvallazione Esterna, nella zona di Arzano. Il malvivente ha anche tentato un'altro colpo prima di finire in manette
Ha aggredito con un palo un giovane di 29 anni per rapinarlo dello scooter sul quale viaggiava, lungo la Circumvallazione Esterna, nella zona di Arzano.
Il malfattore, un 22enne di Giugliano già noto alle forze dell'ordine e sottoposto all’obbligo di dimora nel comune di Giugliano, pochi minuti dopo la prima rapina ha anche tentato di rapinare, sempre dello scooter, un 19enne di Casavatore. Il giovane, però, gli ha opposto resistenza ed è riuscito a immobilizzarlo con l’aiuto di una guardia giurata che in quel momenti si trovava a transitare lungo l’arteria stradale.
Intervenuti sul posto i carabinieri dell’aliquota radiomobile di Casoria hanno condotto le indagini a caldo e arrestato il rapinatore, poi condotto al carcere di poggioreale.
Sia il malvivente che la vittima hanno riportato lievi lesioni e escoriazioni giudicate guaribili in pochi giorni.
 