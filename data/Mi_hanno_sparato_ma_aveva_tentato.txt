2016/06/01
"Mi hanno sparato", ma aveva tentato una rapina: 17enne in manette
A "tradirlo" l'arrivo in pronto soccorso con una ferita d'arma da fuoco al piede. Arrestati anche tre complici, tutti maggiorenni e già noti alle forze dell'ordine



È stato arrestato per un ricovero in ospedale. Diciassette anni, si era presentato al pronto soccorso con una ferita d'arma da fuoco al piede, spiegando ai medici di aver subito un tentativo di rapina.
In realtà la ferita, accidentale, se l'era fatta da solo, proprio nel tentativo di rapinare – con tre complici – una tabaccheria. I carabinieri hanno scoperto la verità e l'hanno messo in manette con le accuse di possesso illegale di arma da fuoco, ricettazione e tentata rapina in concorso.
Eseguite ordinanze di custodia cautelare anche nei riguardi dei tre complici di 34, 30 e 20 anni. Si tratta di persone già note alle forze dell'ordine. Secondo la ricostruzione degli investigatori, nell'ottobre del ottobre del 2015 la banda pianificò una rapina a Cardito. Un attimo prima dell'entrare in azione l'incidente al 17enne ed il trasporto in ospedale.
A permettere la ricostruzione della vicenda, il ritrovamento di una pistola e di un furgone rubato.