2017/07/13
Stazione Centrale, rapina una donna e ferisce la neonata che ha in braccio: arrestato
Violento scippo ad opera di un algerino, immediatamente inseguito ed arrestato da tre poliziotti e due guardie giurate
Paura nella giornata di ieri a Napoli Centrale. Un uomo di nazionalità algerina è stato messo in manette dopo aver rapinato una cittadina nigeriana e ferito la figlia di 18 mesi.
Il malvivente le aveva sottratto la borsa, questo nonostante lei avesse con sé una bimba tra le braccia. Nel violento strappo, ha procurato gravi lesioni alla piccola.
L'episodio ha visto subito l'intervento di tre agenti della polizia ferroviaria e due guardie giurate dell'istituto di vigilanza Security Service. Inutile il tentativo di fuga dell'algerino, che sarà giudicato per direttissima.
La neonata ha riportato lesioni ritenute dai medici guaribili in 15 giorni.