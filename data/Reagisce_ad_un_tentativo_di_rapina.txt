2016/02/25
Reagisce ad un tentativo di rapina: gli sparano alle gambe
Il 21enne è stato trasportato al San Giuliano di Giugliano dove è stato medicato. Al vaglio degli investigatori le immagini di videosorveglianza della zona
Paura nella notte per un 21enne di Melito. Il giovane ha raccontato ai carabinieri di essere stato avvicinato da due malviventi a bordo di un motorino che volevano rubargli l'auto.
Alla sua reazione, si legge sul Mattino, i banditi hanno esploso un proiettile puntando al suolo. Il colpo lo ha però ferito al ginocchio sinistro. Il giovane è stato poi trasportato al San Giuliano di Giugliano dove è stato medicato.
Al vaglio degli investigatori le immagini di videosorveglianza della zona.