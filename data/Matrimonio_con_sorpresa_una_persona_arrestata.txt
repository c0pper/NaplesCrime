2016/07/18
Matrimonio con sorpresa: una persona arrestata, un'altra denunciata
I due, accusati di rapina, erano in fuga dai carabinieri e hanno cercato di confondersi in chiesa tra gli invitati
Una persona è stata arrestata e un'altra, minorenne, è stata denunciata nel bel mezzo di un matrimonio. È accaduto nella chiesa di Cascano, frazione di Sessa Aurunca. I due, un maggiorenne e un minorenne dell'est europeo provenienti dal campo rom di Secondigliano, erano in fuga dai carabinieri dopo una rapina e hanno cercato di confondersi tra gli invitati.
L'inseguimento, come riporta Cronache di Napoli, era cominciato sulla Domiziana. Il maggiorenne è stato poi condotto nel carcere di Santa Maria Capua Vetere, mentre il minorenne è stato denunciato e consegnato alla famiglia.