2016/02/09
Rapina alle poste di Cavalleggeri: entrano a volto coperto e svuotano la cassa
L'episodio ha avuto luogo intorno alle 10. Particolare la circostanza che i malviventi non abbiano minacciato i dipendenti, ma si siano direttamente diretti alle casse
Rapinate le poste di piazza Neghelli a Cavalleggeri. Il colpo si è consumato nella mattina di oggi, intorno alle 10.
Autori, due giovani che sono entrati a volto coperto nell'ufficio. Anomala la dinamica: i due si sarebbero diretti direttamente dietro le casse, portando via circa un migliaio di euro tra lo sbigottimento del personale presente.
Indagano gli agenti del commissariato San Paolo della polizia. Al loro vaglio le immagini registrate dal sistema di videosorveglianza dell’ufficio. La particolarissima circostanza dell'assenza di minacce, potrebbe far scattare anziché l’accusa di furto quella di rapina.
