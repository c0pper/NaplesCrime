2015/08/14
Sgominata la banda di rapinatori che ha seminato il terrore tra Posillipo e Vomero
La brillante operazione dei carabinieri del nucleo radiomobile è stata eseguita al rione Traiano
Il nucleo radiomobile dei carabinieri di Napoli ha eseguito un'operazione che ha portato all'arresto di uno dei componenti di una banda che ha eseguito una serie di rapine a tappeto in strada, in particolare nelle zone di via Manzoni, corso Europa e Vomero, nei mesi di giugno e luglio.
La brillante operazione dei militari dell'arma è stata eseguita al rione Traiano, in un'abitazione dove si nascondeva il rapinatore, individuato grazie a moderni mezzi tecnologici.
Nel garage dell'arrestato è stata trovata già nel mese scorso parte della refurtiva razziata durante le rapine, consistente in pistole modificate, caschi, indumenti usati.

