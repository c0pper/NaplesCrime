2019/06/04
Banda del buco, secondo colpo in due giorni: paura in un ufficio postale a Chiaia
I malviventi sono entrati in azione alle 8.30 alle poste di via Pontano, anche questa volta facendo irruzione dalle fognature. Malore per un dipendente
Una nuova rapina, come quella di ieri - avvenuta in una banca di piazza Carità - ad opera di una banda del buco. Questa volta i ladri hanno colpito l'ufficio postale di via Pontano a Chiaia.
I malviventi, che pare fossero armati, sono entrati anche questa volta dall'impianto fognario, intorno alle 8 di stamattina. Non è ancora stato quantificato quanto hanno portato via, ma nei concitati momenti della loro irruzione un dipendente dell'ufficio ha accusato un malore. Panico anche all'esterno dei locali.











        Rapina alle poste a Chiaia (foto Romano-NT)      


























Per l'impiegato è stato necessario l'intervento di un mezzo del 118, così come per tutti i suoi colleghi, sotto choc per lo spavento. Con le ambulanze, sul posto sono arrivati anche i carabinieri. È caccia ai ladri, che intanto erano riusciti a fuggire. Negli ultimi dieci anni, sul posto, non si sono verificati altri episodi criminali.
Il colpo alle poste di via Pontano arriva a meno di 24 ore da quanto avvenuto ieri nel cuore di Napoli, dove la filiale della Banca Popolare di Milano in piazza Carità è stata oggetto di una rapina dalle analoghe modalità.