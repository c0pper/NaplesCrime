2017/04/24
Rapina una donna in villa comunale: arrestato 24enne
Si era impossessato della sua borsa dopo averla minacciata con un coltello. La polizia lo ha trovato poco dopo
Ventiquattro anni, un cittadino dell'Europa dell'est è stato arrestato dalla polizia di Frattamaggiore perché ritenuto responsabile del reato di rapina aggravata.
Nel pomeriggio di ieri il giovane aveva rapinato una donna all’interno della villa comunale di via Biancardi, impossessandosi della sua borsa dopo averla minacciata con un coltello.
Scappato subito dopo il colpo, è stato trovato dalle forze dell'ordine non lontano, in uno stabile in cui si era nascosto. La borsa è stata restituita alla vittima ed il coltello usato per la rapina sequestrato.