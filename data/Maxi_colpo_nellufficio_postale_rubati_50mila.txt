2017/02/12
Maxi colpo nell'ufficio postale: rubati 50mila euro
I soldi erano destinati allo sportello postamat. Il colpo, di due rapinatori, è avvenuto alle poste di Marigliano
Panico all’ufficio postale di Marigliano dove alcuni banditi hanno messo a segno un colpo dal valore di oltre 50mila euro.
La rapina è avvenuta ieri. Poco prima dell'ora di chiusura, due uomini a volto coperto con sciarpe e cappelli si sono introdotti – sembra armati – negli uffici.
Erano in corso le operazioni di caricamento della cassa continua. I malviventi hanno razziato i contanti che avrebbero dovuto rifornire il postamat e sono fuggiti.