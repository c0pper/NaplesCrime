2017/08/06
Rapina alle poste in Via Brecce a Sant’Erasmo, portati via 90mila euro
Tre banditi, vestiti con tute bianche, sono bucati da un foro nel pavimento ed armati di pistola hanno fatto irruzione nell'ufficio, in quel momento chiuso al pubblico
Una rapina con bottino da circa 90 mila euro è stata messa a segno nel pomeriggio di sabato in ufficio postale di Via Brecce a Sant’Erasmo a Napoli, nella zona di Gianturco.
Tre banditi, vestiti con tute bianche, sono bucati da un foro nel pavimento ed armati di pistola hanno fatto irruzione nell'ufficio, in quel momento chiuso al pubblico.
I malviventi – come riferisce l’Ansa - si sono impadroniti di circa 70 mila euro destinati allo sportello Bancomat, per poi minacciare gli impiegati per farsi consegnare il denaro delle casse, quasi 19mila euro, versando benzina sui banconi dell'ufficio.
Subito dopo i tre sono poi fuggiti attraverso il foro nel pavimento, dal quale erano entrati.