2017/05/03
Rapinano a mano armata il bar, poi festeggiano con lo champagne
L'episodio è avvenuto nella tarda serata di ieri. Preso di mira un bar-tabacchi di via Nazionale a Torre del Greco
Rapinato un bar in via Nazionale a Torre del Greco. Due malviventi, armati di pistola, hanno portato via soldi e sigarette per poi brindare con champagne.
L'episodio, riportato dal Mattino, è avvenuto nella tarda serata di ieri. I rapinatori si sono introdotti nel locale arma in pugno proprio mentre i titolari si apprestavano a chiudere.
Col volto coperto da caschi integrali, hanno minacciato la cassiera costringendola a farsi consegnare il denaro – circa 600 euro – e si sono impossassati di numerose stecche di sigarette.
Per festeggiare il colpo hanno stappato, ancora nel locale, due bottiglie di champagne e sono fuggidi su di una moto di grossa cilindrata. Sul caso indagano i carabinieri della compagnia locale.