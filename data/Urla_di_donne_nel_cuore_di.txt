2020/10/14
Urla di donne nel cuore di Napoli, arriva la Polizia: tre arresti
Il provvidenziale intervento dei Falchi della Squadra Mobile
Nella serata di martedì i Falchi della Squadra Mobile di Napoli, durante un servizio di contrasto ai reati predatori, nel transitare in via Seggio del Popolo hanno udito delle urla ed hanno visto tre giovani, uno dei quali brandiva una pistola, a bordo di un motoveicolo con targa coperta che stavano rapinando due donne e che, alla loro vista, si sono dati alla fuga disfacendosi dell’arma.
I poliziotti, dopo un lungo inseguimento, hanno raggiunto e bloccato i tre malviventi in via Giovanni Paladino ed hanno recuperato due cellulari e la somma di 300 euro che sono stati restituiti alle vittime.
Tre giovani, di 19, 18 e 17 anni, napoletani con precedenti di polizia, sono stati arrestati per rapina aggravata e resistenza a Pubblico Ufficiale. Inoltre, il 19enne è stato denunciato per guida senza patente poiché mai conseguita.
