2015/09/01
Anatolij, Confcommercio annuncia una borsa di studio per i figli dell'ucraino ucciso
Dopo la tragedia di Castello di Cisterna, proseguono i gesti di solidarietà verso la famiglia dell'uomo morto nel tentativo di sventare una rapina in un supermarket
Prosegue la catena di solidarietà nei riguardi dei familiari di Anatolij Korol, il muratore ucraino 38enne ucciso a Castello di Cisterna nel tentativo di sventare una rapina in un supermarket
Confcommercio Napoli, infatti, ha comunicato – attraverso il suo presidente provinciale a Napoli Paolo Russo – che assegnerà una borsa di studio ai figli dell'uomo.
“Un piccolo gesto - spiega Russo - con cui i commercianti napoletani vogliono contribuire ad affermare la propria vicinanza alla famiglia”.
Anche il titolare del supermercato rapinato Michele Piccolo ha intrapreso una serie di iniziative per i familiari di Anatolij: sua moglie sarà assunta nella catena e assicurerà alla famiglia il fabbisogno per i figli.