2017/06/21
Terrorizzarono e rapinarono 2 ragazzine al Vomero: arrestato anche il complice
Dopo la colluttazione con un carabiniere riuscirono a fuggire, ma ora un 43enne ed un 49enne, già noti alle forze dell'ordine, sono stati assicurati alla giustizia per la rapina avvenuta lo scorso 13 novembre in via Aniello Falcone
Terrorizzarono e rapinarono 2 ragazze minorenni per impossessarsi dei loro smartphone, che poi persero correndo.
Dopo la colluttazione con un carabiniere riuscirono a fuggire, ma ora, dopo l'arresto di un 43enne, anche il suo complice, un 49enne già noto alle forze dell'ordine, è stato assicurato alla giustizia per quella rapina avvenuta lo scorso 13 novembre in via Aniello Falcone.
In seguito all'accaduto sono partite le indagini del Nucleo Operativo della Compagnia Carabinieri Vomero per identificare i rapinatori.

Raccogliendo le dichiarazioni dei testimoni e scandagliando i filmati delle telecamere di videosorveglianza pubbliche e private installate in zona, i militari sono arrivati all’identità dei 2 malviventi.
