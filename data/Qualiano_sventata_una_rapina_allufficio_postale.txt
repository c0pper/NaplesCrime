2017/05/18
Qualiano, sventata una rapina all'ufficio postale: tre persone in manette
I Carabinieri hanno bloccato all'uscita tre dei quattro rapinatori, recuperando una pistola semiautomatica con 6 cartucce e l'intero bottino: oltre 16mila euro in denaro contante
Quattro persone incappucciate e armate di pistola hanno tentato quest'oggi una rapina all'ufficio postale di Qualiano. Un passante ha segnalato quanto stava accadendo ad una pattuglia dei Carabinieri della stazione locale.
Sul posto sono state fatte intervenire subito altre due pattuglie, un'altra è della stazione di Qualiano e una della stazione di Giugliano in Campania, che hanno bloccato all'uscita tre dei quattro rapinatori, recuperando una pistola semiautomatica con 6 cartucce e l'intero bottino: oltre 16mila euro in denaro contante.
Trovata e sequestrata una vettura rubata usata dai malviventi. I fermati sono tutti di Villa Literno e già noti alle forze dell'ordine.
