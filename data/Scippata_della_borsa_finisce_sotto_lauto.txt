2017/06/13
Scippata della borsa, finisce sotto l'auto dei malviventi
È accaduto al Vomero. La 48enne trasportata con un'ambulanza del 118 al Cardarelli: traumi al volto, lesioni a mandibola e denti
Scippata della borsa e trascinata sotto all'auto dei malviventi. È accaduto in via Enrico Alvino al Vomero dove una 48enne è stata aggredita da un gruppo di uomini. A bordo di una Fiat Multipla, l'hanno investita e scaraventata a terra. Poco prima il tentativo di scippo, ma la tracolla della borsa non si era strappata e la donna era scivolata.
Per la donna, trasportata con un'ambulanza del 118 al Cardarelli, traumi al volto, lesioni a mandibola e denti. Intanto gli agenti hanno effettuato un sopralluogo e parlato con i testimoni.