2019/06/10
Rapinatrice e complice identificati: avevano colpito un supermercato a Volla
Lei, 27 anni, è stata arrestata e condotta in carcere a Pozzuoli. Lui, 42, denunciato
Lei 27 anni, lui 42, sono secondo i carabinieri gli autori di una rapina effettuata nel pomeriggio dello scorso 4 giugno a Volla, in un supermercato. Col volto coperto da caschi e armati, sono entrati e hanno minacciato la cassiera per farsi infine consegnare 800 euro.
A mettere loro i bastoni tra le ruote ci ha pensato però un passante, che ha estratto nel frattempo le chiavi dal quadro dello scooter che i due avevano lasciato all'esterno. I malviventi, rimasti a piedi, hanno deciso a quel punto di rapinare un automobilista e scappare con la sua auto.
I presunti rapinatori ono stati identificati dai carabinieri della locale stazione. La 27enne ed il 42enne sono entrambi di Ponticelli. La prima è stata sottoposta a fermo con l'accusa di rapina e si trova ora nel carcere femminile di Pozzuoli, il secondo denunciato dopo esser stato trovato per le impronte digitali lasciate sul veicolo.
Anche la compagna della 27enne, proprietaria dello scooter usato per il colpo, è stata denunciata.