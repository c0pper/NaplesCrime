2015/08/27
Sulla moto con la fidanzata: rapinato e ferito nella notte
Quattro persone gli hanno intimato, armi in pugno, di consegnare il suo mezzo. Ad una sua reazione è stato colpito al volto tanto da dover far ricorso alle cure dei medici del Loreto Mare
Stava transitando in via colonnello Lahalle in sella alla sua moto ed in compagnia della fidanzata, quando un 26enne è stato avvicinato da quattro persone che gli hanno intimato, armi in pugno, di consegnare il suo mezzo.
Ad una sua reazione è stato colpito al volto tanto da dover far ricorso alle cure dei medici dell'ospedale Loreto Mare.
Il giovane ha allertato la polizia. I banditi sono dileguati con la moto rubata.