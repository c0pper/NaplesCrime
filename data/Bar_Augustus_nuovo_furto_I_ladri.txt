2016/01/28
Bar Augustus, nuovo furto: "I ladri hanno fatto tutto in un minuto"
Secondo colpo in pochi mesi nel noto esercizio commerciale della centralissima via Toledo. I malviventi hanno sfondato la porta a vetro e portato via il registratore di cassa
Nuovo furto al bar pasticceria Augustus, lungo via Toledo. L'episodio è avvenuto la scorsa notte, quando ignoti hanno sfondato la porta a vetro e sono entrati nel locale.
I ladri hanno portato via il registratore di cassa, che conteneva il fondo cassa. L'episodio è stato del tutto simile a quello dello scorso 7 ottobre. Testimoni raccontano che il furto si sia consumato in pochissimo tempo.
Stamane, per i clienti del bar, stessa scena di tre mesi fa: porta a vetro infranta e coperta momentanemente da un cartone, con titolari e dipendenti sotto shock.