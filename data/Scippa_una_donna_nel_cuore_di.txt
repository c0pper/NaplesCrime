2022/06/12
Scippa una donna nel cuore di Napoli e la fa cadere a terra: poliziotto libero dal servizio lo blocca e lo arresta
Il fatto è accaduto in via De Gasperi. A finire in manette per rapina un 28enne
Sabato pomeriggio un poliziotto della Squadra Mobile, libero dal servizio, nel transitare in via De Gasperi all’angolo di via Marchese Campodisola ha notato un uomo che, con violenza, ha strappato il cellulare dalle mani di una donna facendola cadere a terra, per poi darsi alla fuga.
Il poliziotto, a bordo del suo scooter, ha inseguito l’uomo e, grazie al supporto di una volante del commissariato Vicaria, lo ha raggiunto e bloccato.
Un 28enne di nazionalità marocchina, irregolare sul territorio nazionale e con precedenti di polizia, è stato arrestato per rapina.