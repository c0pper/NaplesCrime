2015/09/17
Suora aggredita e rapinata: viene colta da malore
La religiosa aveva da poco prelevato 2800 euro dall'ufficio postale di via Polveriera quando è stata avvicinata da un giovane che le ha strappato il denaro
Rapina ai danni di una suora. La religiosa, 78 anni originaria di Cosenza, aveva da poco prelevato 2800 euro dall'ufficio postale di via Polveriera, nel quartiere Vasto - Arenaccia.
Giunta all'incrocio con via Arenaccia, è stata avvicinata da un giovane che le ha strappato con la forza i soldi dalla tasca per poi fuggire in sella a uno scooter condotto da un complice in attesa. I soldi erano destinati a finanziare un'opera nell'ambito delle attivita' sociali dell'istituto Stella Mattutina di cui fa parte la religiosa.
La suora, colta da malore, è stata condotta in ospedale. Indaga la polizia.