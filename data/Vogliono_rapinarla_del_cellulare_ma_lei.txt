2018/02/07
Vogliono rapinarla del cellulare ma lei si ribella: accoltellata 17enne
L'episodio è avvenuto a San Gennaro Vesuviano, all'esterno di una scuola. La giovane vittima, di origini ucraine, è stata portata in ospedale e ora sta bene
Accoltellata, all'addome, perché non ha voluto consegnare il proprio smartphone a dei malviventi che volevano rapinarla.
Il terribile episodio, riportato dal Meridiano, è avvenuto all'esterno di una scuola di San Gennaro Vesuviano ed ha visto come sfortunata protagonista una studentessa di 17 anni di origini ucraine.
La ragazza fortunatamente nonostante la ferita è riuscita a fuggire e chiedere aiuto ai compagni di classe. Sono stati loro ad accompagnarla in ospedale, a Sarno.
La vicenda è stata denunciata ai carabinieri che sono partiti nelle indagini, mentre la giovane è già stata dimessa ed è in buone condizioni.