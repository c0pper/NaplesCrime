2017/02/07
Rapinata e trascinata lungo l'asfalto, fermati i presunti malviventi
Si tratta di due uomini, un 66enne ed un 43enne entrambi di Qualiano
Secondo i carabinieri, sono loro gli autori della violentissima rapina in via Tre Ponti a Parete di cui è stata vittima nei giorni scorsi una donna. Si tratta di due uomini, un 66enne ed un 43enne entrambi di Qualiano.
L'episodio è quello del video – pubblicato dal Mattino – in cui la vittima veniva tamponata, portata fuori dalla sua auto, quindi trascinata per alcuni metri sull'asfalto nel suo estremo tentativo di fermare i malviventi.
Dopo la rapina, la donna è stata condotta in ospedale con ferite profonde anche al viso.