2017/09/08
Sega da falegname puntata alla gola: tassista rapinato
È accaduto al Rione Traiano. Il ragazzo è stato rintracciato e arrestato
Un 32enne sale su un taxi e poi rapina l’autista utilizzando una sega da falegname. È accaduto al Rione Traiano.
L'uomo, dopo essersi fatto trasportare sul luogo indicato, ha estratto da uno zaino l'attrezzo puntandolo alla gola del tassista e riuscendo a rubargli il borsello.
Immediato l’intervento degli uomini della volante 11 del commissariato di Bagnoli. Le ricerche li hanno portati in via Romolo e Remo dove il 32enne è stato rintracciato e arrestato per rapina aggravata.