2016/09/14
Tentano di rapinargli lo scooter e lui reagisce: 19enne accoltellato
L'aggressione è avvenuta nella serata di ieri in via Foria. Il ragazzo è stato medicato al Loreto Mare. Indaga la polizia
Ha reagito alla rapina del suo scooter, venendo accoltellato. Protagonista della vicenda un 19enne, che stava percorrendo via Foria quando è stato avvicinato da un gruppo di ragazzi in sella a tre motorini.
Da lì il tentativo di rapina poi sfociato in aggressione. Uno dei motociclisti, armato di taglierino, gli aveva intimato di scendere dal mezzo. Al suo rifiuto lo ha colpito ad una mano e ad una gamba.
Per il giovane ferite non gravi: è stato soccorso al Loreto Mare. La polizia del commissariato Vicaria indaga sulla vicenda.

