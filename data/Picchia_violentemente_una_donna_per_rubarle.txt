2016/12/28
Picchia violentemente una donna per rubarle il cellulare: in manette 37enne
L'uomo si è avvicinato alla vittima, a bordo di un autobus, colpendola più volte al capo, al volto e trascinandola a terra, prima di darsi alla fuga
Gli agenti dell’Ufficio Prevenzione Generale hanno arrestato un uomo di 37 anni, per i reati di rapina e lesioni.
Ieri sera gli agenti hanno visto al Corso Garibaldi un uomo inseguito da un gruppo di persone fino all’interno di un bar, dove lo hanno accerchiato.
I poliziotti sono entrati nell’esercizio commerciale, accertando che, poco prima, la persona inseguita aveva sottratto con violenza un telefono cellulare ad una donna.
In particolare la vittima era seduta a bordo di un autobus, quando il 37enne le si era avvicinato rapinandole il proprio telefono cellulare, dopo averla colpita più volte al capo, al volto e trascinandola a terra, prima di darsi alla fuga.
Gli agenti hanno recuperato il telefonino sottratto ed arrestato l’extracomunitario, che stamani è in attesa del giudizio direttissimo.
