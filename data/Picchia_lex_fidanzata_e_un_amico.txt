2016/11/11
Picchia l'ex fidanzata e un amico, poi li rapina: arrestato
I militari hanno accertato che il 31enne, da cinque mesi, perseguitava la donna
I carabinieri della stazione di Mugnano hanno arrestato per rapina e atti persecutori un 31enne che, nella tarda serata di ieri in via Turati, aveva aggredito la sua ex fidanzata 22enne e un amico 24enne della giovane, sottraendo a entrambi gli smartphone prima di darsi alla fuga.
Il 31enne è stato immediatamente rintracciato e bloccato. Durante perquisizione personale, è stato trovato in possesso dello smartphone sottratto al ragazzo.
Per la 22enne e il 24enne, le cure presso l’ospedale San Giuliano. I militari hanno accertato che il 31enne perseguitava la ragazza dalla fine della relazione sentimentale, ormai cinque mesi. L’arrestato è ora ai domiciliari nella sua abitazione.