2015/12/11
Rapinò una donna con violenza: 20enne arrestato
Secondo le forze dell'ordine il giovane appartiene al sodalizio dei Bizzarro-Barbato. Il colpo risale allo scorso 3 aprile
Stamattina la polizia di Afragola ha arrestato un 20enne segnalato dalle autorità come appartenente al clan Bizzarro-Barbato. Per lui l'accusa è di aver commesso, lo scorso 3 aprile e sempre ad Afragola, una rapina ai danni di una donna di 43 anni.
Un colpo violento: a causa della forza usata dal giovane per strapparle la borsa la donna era caduta al suolo, riportando contusioni ed escoriazioni.
Le successive indagini hanno portato all'identificazione del rapinatore, soggetto già noto agli operanti. Gli agenti lo hanno rintracciato a Pozzuoli presso l'abitazione della fidanzata. È stato messo in manette e condoto nel carcere di Poggioreale.
