2016/09/22
Rapina una gioielleria in centro: in manette 48enne
Il colpo è datato 8 luglio. Già arrestata la complice, l'uomo è stato riconosciuto da un testimone oculare
Aveva rapinato insieme ad una complice, lo scorso 8 luglio, una gioielleria nel centro di Torre del Greco. Mentre la donna era già stata arrestata, l'uomo è stato successivamente identificato grazie ad un testimone, che lo ha riconosciuto dai video del sistema di sorveglianza.
Si tratta di un 48enne già noto alla forze dell'ordine, che in quell'occasione era riuscito a portar via circa 2mila euro in gioielli d'oro.
A casa del sospettato i carabinieri hanno trovato i vestiti che indossava durante la rapina, ottenendo un'ordinanza di custodia cautelare in carcere.