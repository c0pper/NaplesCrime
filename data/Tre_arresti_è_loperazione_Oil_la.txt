2021/07/26
Tre arresti, è l'operazione "Oil": la banda sequestrava e rapinava autotrasportatori
L’attività investigativa ha avuto inizio il 29 aprile scorso, quando l’autista di un Tir di una ditta di trasporto merci, a Carinaro (Caserta), sotto la minaccia di una pistola, era stato sequestrato e derubato di un carico di un di olio vegetale
La Polizia Stradale ha sgominato un gruppo criminale, di tre persone, ritenuto dedito alle rapine agli autotrasportatori. L'operazione, denominata "Oil", è avvenuta al termine di un’articolata indagine svolta dagli uomini della Squadra di Polizia Giudiziaria del Compartimento “Campania-Basilicata”, coordinati della Procura della Repubblica presso il Tribunale di Napoli Nord.
Il gruppo era composto da pregiudicati del quartiere Secondigliano e dei comuni di Grumo Nevano e Torre  Annunziata, del quale fanno parte le tre persone nei cui confronti il Tribunale di Napoli Nord ha emesso un’ordinanza di custodia cautelare agli arresti domiciliari per i reati di rapina e sequestro di persona.
L’attività investigativa ha avuto inizio il 29 aprile scorso, quando l’autista di un Tir di una ditta di trasporto merci, a Carinaro (Caserta), sotto la minaccia di una pistola, era stato sequestrato e depredato di un carico di un di olio vegetale del valore di 66mila euro.
Gli indizi raccolti dai poliziotti sulla scena del crimine sono stati fondamentali per avviare una certosina indagine che, dopo poche settimane, si è conclusa con l’arresto dei tre indagati.