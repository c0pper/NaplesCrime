2018/01/16
Arrestata baby gang, 17 i colpi messi a segno
Sette giovani, tra cui quattro minori, sono stati arrestai per aver derubato 32 persone in 17 occasioni diverse
Trentadue persone rapinate in 17 occasioni diverse. Questo il bilancio dei crimini commessi da 7 giovani, di cui quattro minorenni, oggetto di un? ordinanza di custodia cautelare, emessa dal Gip del tribunale dei minori di Nola e Napoli e eseguita dai carabinieri della compagnia di castello di Cisterna.
L'indagine è nata in seguito a una fitta serie di rapine nell'area Nord-Est di Napoli che sembravano ripetere lo stesso schema: dopo aver individuato le vittime, per lo più giovani, in zone di passaggio come la stazione della circumvesuviana, una villa comunale, o una piazza, il gruppo di giovani criminali agiva, nascondendo o camuffando il volto, armi giocattolo alla mano e poi fuggiva in scooter. Sono state così commesse rapine a Casalnuovo, Volla, Casoria, Pomigliano d'Arco e Brusciano.
Grazie a quanto è stato scoperto, è stato possibile arrestare in flagranza di reato, a Casalnuovo, due dei sette rapinatori.