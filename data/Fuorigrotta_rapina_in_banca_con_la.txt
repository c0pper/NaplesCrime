2016/12/16
Fuorigrotta, rapina in banca con la tecnica della ventosa
Dopo essersi fatti consegnare il denaro delle casse, i malviventi sono scappati lungo alcune strade del quartiere e sono riusciti a far perdere le proprie tracce
Un colpo da decine di migliaia di euro messo a segno con la tecnica della ventosa, senza sfondare la vetrata. Questo quanto avvenuto nel pomeriggio di oggi in un istituto di credito in viale Augusto a Fuorigrotta.
I banditi, arma in pugno, indossavano divise simili a quelle delle guardie giurate, secondo quanto racconta Il Mattino, e avevano il volto parzialmente travisato con degli scaldacollo.
Dopo essersi fatti consegnare il denaro delle casse, i malviventi sono scappati lungo alcune strade del quartiere e sono riusciti a far perdere le proprie tracce.
