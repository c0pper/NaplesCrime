2020/05/23
Piazza Cavour, tenta una rapina in farmacia e aggredisce dipendenti e clienti
Arrestato dalla Polizia un 39enne
Gli agenti del Commissariato Dante, durante il servizio di controllo del territorio nella mattinata di venerdì, su segnalazione della Centrale Operativa sono intervenuti in piazza Cavour per una rapina ad una farmacia.
I poliziotti, giunti sul posto, hanno trovato un uomo che, dopo aver tentato di asportare dei prodotti all'interno della farmacia, era stato bloccato dai dipendenti e da altri avventori, nonostante li avesse aggrediti colpendoli con pugni e calci. 
Un 39enne di nazionalità georgiana, irregolare sul territorio nazionale, è stato arrestato per rapina, lesioni personali e per ingresso e soggiorno illegale nel territorio dello Stato.
