2015/11/28
Spari contro un fruttivendolo: aveva reagito ad una rapina
Il giovane commerciante, 26 anni, è stato ferito ad una gamba. Per lui prognosi di 30 giorni. Era stato rapinato da due persone a volto coperto che hanno fatto fuoco al suo accennare una reazione
A Soccavo un fruttivendolo di 26 anni è stato ferito ad una gamba con un colpo di arma da fuoco. Il giovane commerciante è attualmente ricoverato all'ospedale San Paolo con una prognosi di 20 giorni.
Il ferimento è avvenuto nei pressi di via Antonio Carrelli intorno alle 4 di stamane. Il 26enne era in compagnia di suo fratello e sava per recarsi al lavoro, quando è stato avvicinato da due persone armate che gli hanno rapinato 500 euro.
Il commerciante ha quindi accennato una reazione: ne è nata una colluttazione durante la quale i banditi hanno sparato colpendolo alla gamba sinistra. Gli aggressori erano con volto travisato.
La polizia, che indaga sul fatto, ha trovato sul posto tracce di sangue e due bossoli calibro 9.