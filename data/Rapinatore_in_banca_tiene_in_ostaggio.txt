2017/07/07
Rapinatore in banca: tiene in ostaggio un uomo per garantirsi la fuga
L'episodio è avvenuto stamane a Pianura. Nessun ferito e la rapina è stata sventata. Adesso è caccia all'uomo
Mattinata di paura quella di oggi a Pianura, dove intorno alle 10 un rapinatore armato di taglierino è entrato in una filiale Unicredit prendendo una persona in ostaggio al tentativo delle forze dell'ordine di bloccarlo.
Nessun ferito per fortuna: anche l'ostaggio, liberato una volta garantitasi la fuga, non ha riportato alcuna lesione.
La rapina è stata sventata. Adesso è caccia all'uomo: sulle sue tracce sono i poliziotti del commissariato di Pianura e dell’Ufficio Prevenzione Generale della Questura di Napoli. A darne notizia è Il Mattino.