2015/11/10
Furti e rapine in tutta Italia: la banda aveva base a Napoli
Decine di arresti. Al centro dell'indagine, "un'agguerrita struttura criminale con base a Napoli ritenuta responsabile di alcune dozzine di furti e rapine sull'intero territorio nazionale"
Dalle prime ore del mattino è in corso un'operazione che vede impegnati i carabinieri del comando provinciale di Milano e Napoli.
Decine gli arresti, emessi da un giudice del tribunale di Monza, nei confronti di una banda di rapinatori. Al centro dell'indagine, "un'agguerrita struttura criminale con base a Napoli ritenuta responsabile di alcune dozzine di furti e rapine sull'intero territorio nazionale ed in particolare in Lombardia, Piemonte, Basso Lazio, Campania, Puglia e Calabria".