2020/07/24
Affiancano poliziotto libero dal servizio per rapinarlo: arrestato giovanissimo
Il fatto è accaduto sull'Asse Mediano, all'altezza di Sant'Antimo
Nel pomeriggio di giovedì un agente della Squadra Mobile, libero dal servizio, stava percorrendo l'Asse Mediano a bordo del proprio scooter quando, all’altezza di Sant’Antimo, è stato affiancato da due persone armate a bordo di un motoveicolo che hanno tentato di rapinarlo della sua moto.
Il poliziotto, dopo essersi fermato, è riuscito a bloccare il passeggero e a recuperare l’arma, una replica semiautomatica priva di tappo rosso, mentre il complice si è dato alla fuga.
Un 19enne napoletano è stato arrestato per tentata rapina aggravata.