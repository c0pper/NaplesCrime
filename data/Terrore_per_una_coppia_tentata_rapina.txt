2019/11/21
Terrore per una coppia, tentata rapina in casa: c'è un arresto
In manette un uomo di 43 anni di Cercola. Secondo i carabinieri sarebbe uno dei due autori del tentato colpo ai danni di due coniugi di Portici
Travestiti da finanzieri, in due, tentarono di introdursi nell'appartamento di una coppia di coniugi per rapinarli. Colpirono marito e moglie con un'arma, ma questi reagirono mettendoli in fuga.
È quanto è avvenuto a Portici l'11 ottobre del 2018, vicenda che ha portato in questi giorni all'arresto di un 43enne di Cercola, ritenuto dagli inquirenti uno dei rapinatori. Per lui è stata emessa ed eseguita un'ordinanza di custodia cautelare in carcere per tentata rapina.
Le indagini del commissariato di Portici-Ercolano si sono incentrate sull'analisi delle immagini dei sistemi di videosorveglianza installati in zona e su accertamenti della polizia scientifica.
Il 43enne si è visto destinatario dell'ordinanza cautelare mentre era già in carcere a Poggioreale, per un analogo reato.