2016/07/04
Circum, accoltellamenti e rapine: chiude la stazione di Meta di Sorrento
La decisione del sindaco "nonostante il potenziamento del numero degli agenti della Polizia municipale e la collaborazione con i carabinieri"
Chiusura temporanea della stazione della Circumvesuviana il sabato e la domenica, dalle 8 alle 12, per tutta l'estate. La decisione è del sindaco di Meta di Sorrento, Giuseppe Tito, dopo gli episodi di criminalità avvenuti nel fine settimana.
"Nonostante il potenziamento del numero degli agenti della Polizia municipale e la collaborazione con i carabinieri - ha fatto sapere il primo cittadino attraverso una nota - non si riesce a evitare che accadano episodi dovuti alla massa di pendolari che giunge in treno e prende d'assalto il litorale metese".