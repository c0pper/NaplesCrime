2016/05/16
Piazza Garibaldi, ruba zaino in esercizio commerciale: arrestato
Gli agenti del Commissariato di Polizia Vicaria Mercato hanno arrestato un 30enne di nazionalità tunisina, responsabile del reato di rapina impropria
Gli agenti del Commissariato di Polizia Vicaria Mercato hanno arrestato un 30enne di nazionalità tunisina, responsabile del reato di rapina impropria.
Poco dopo la mezzanotte gli agenti sono intervenuti in Piazza Garibaldi per separare due uomini che discutevano piuttosto animatamente.
L’origine della discussione era nata da uno zainetto rubato qualche ora prima in un esercizio commerciale di via Ignazio Ciaia ed appartenente ad una delle due persone fermate, un ghanese di 31 anni. L’altra persona, invece, era il 30enne.
A questo punto gli agenti hanno proseguito l’intervento recandosi presso il negozio di via Ciaia dove, visionando le immagini di un sistema di videosorveglianza, hanno riscontrato che in effetti verso le 21, il 30enne insieme ad un complice, era sceso da un soppalco rubando lo zaino in questione, contenente documenti e soldi, che era riposto su un frigorifero per poi fuggire.
Per l'uomo è scattato l’arresto ed è ora in attesa del giudizio direttissimo.

