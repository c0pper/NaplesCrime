2016/07/01
Rapina a mano armata nell'ufficio postale: clienti sotto choc
Il colpo, da 100mila euro, è stato messo a segno stamane da due malviventi che hanno preso di mira le poste di Roccarainola. Indagano i carabinieri della compagnia di Nola
Erano armati e a volto coperto quando, stamane, hanno irruzione nell'ufficio postale di Roccarainola. I due rapinatori hanno minacciato i dipendenti, per poi farsi consegnare e portar via il plico appena consegnato dal portavalori.
Una rapina da 100mila euro: a tanto ammontava il bottino che hanno portato via. Presi i soldi si sono dileguati a bordo di un'auto che era fuori ad attenderli.
Il blitz è stato compiuto durante l’orario di lavoro. In quel momento c'erano numerosi clienti nell'ufficio, tutti rimasti in stato di choc. Sui fatti indagano i carabinieri della compagnia di Nola.