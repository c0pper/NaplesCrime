2022/06/06
Gli sparano alle gambe per scippargli l'orologio: 19enne soccorso da un passante
Trasferito al Cardarelli
Poco dopo mezzanotte a Casalnuovo di Napoli in via Salice un 19enne del luogo incensurato mentre era a bordo del proprio scooter sarebbe stato avvicinato da ignoti, anche loro su scooter, che lo ferivano alla gamba sinistra con un colpo d’arma da fuoco per poi rubargli l’orologio. Un passante soccorreva il ragazzo e lo trasportava alla clinica Villa dei Fiori di Acerra.
Successivamente il giovane è stato trasferito all’ospedale Cardarelli dove è tutt’ora ricoverato non in pericolo di vita. Indagini in corso da parte dei Carabinieri della Tenenza di Casalnuovo.