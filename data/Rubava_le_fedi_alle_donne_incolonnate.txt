2016/11/25
Rubava le fedi alle donne incolonnate nel traffico: in manette
Un mese fa, due colpi in pochi minuti: uno in Via Vecchia San Rocco, l'altro in Via Rieti
È stato arrestato nelle scorse ore un rapinatore di fedi che colpiva le donne incolonnate nel traffico. Il 43enne, di Marano, già noto alle forze dell'ordine, lo scorso 5 ottobre ha rapinato due signore. A bordo di uno scooter, le ha affiancate mentre erano in auto, le ha minacciate con una pistola e si è fatto consegnare le loro fedi. La scena si è verificata in Via Vecchia San Rocco per ripetersi dopo pochi minuti in Via Rieti.
Ricevute le denunce, i Carabinieri di Capodimonte si sono messi sulle sue tracce e le immagini delle telecamere, le dichiarazioni, le descrizioni, i dati incrociati hanno portato a lui. L'uomo è ora nel carcere di Poggioreale.