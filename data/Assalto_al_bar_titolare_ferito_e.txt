2016/10/31
Assalto al bar: titolare ferito e cliente preso in ostaggio
Violenta rapina stamattina a Giugliano, dove un bar è stato preso di mira da tre malviventi incappucciati
Momenti di tensione a Giugliano, dove in un noto bar della cittadina è avvenuta una violenta rapina.
L'episodio ha avuto luogo intorno alle 7 di stamane.
I malviventi – tre persone incappucciate – volevano le chiavi del deposito, ma il 40enne titolare si è riufiutato di assecondarli, venendo ferito. Nel frattempo un altro commerciante era stato preso in ostaggio perché non chiamasse le forze dell'ordine.
Soldi della cassa e sigarette il bottino dei rapinatori, riusciti a fuggire.