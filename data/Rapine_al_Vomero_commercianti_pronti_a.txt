2017/09/05
Rapine al Vomero, commercianti pronti a lanciare progetto di sicurezza partecipata
Enzo Perrotta, presidente del Centro Commerciale Vomero Arenella, annuncia la novità dopo l'ultimo episodio che si è verificato nel quartiere collinare
La notizia della rapina subìta ieri da un noto commerciante ed imprenditore della zona, ha scosso il Vomero nelle ultime ore.
Il nuovo episodio increscioso avvenuto sul territorio del quartiere collinare, ha sollevato nuovamente il problema criminalità nella zona.
"La sicurezza è un bene inestimabile, che a Napoli e nelle Città Metropolitane si sta perdendo", scrive su Facebook Enzo Perrotta, presidente del Centro Commerciale Vomero Arenella, da sempre attento al tema.
"Noi commercianti lanciamo il progetto di sicurezza partecipata. A breve verrà presentato", l'annuncio del leader dei commercianti collinari.
