2019/04/14
Famiglia sequestrata da un commando di rapinatori: paura nel nolano
I ladri hanno portato via denaro in contanti, gioielli, preziosi ed il dvd con le immagini delle telecamere dell'impianto di sicurezza dell'abitazione
Notte di paura a San Paolo Bel Sito, nel nolano, per una famiglia di 5 persone, sequestrate nella loro villa da un commando di rapinatori a volto coperto. 
I malcapitati - come racconta Il Mattino - sono stati svegliati nel sonno, minacciati con la pistola e legati con una corda per non farli reagire.
I ladri hanno portato via denaro in contanti, gioielli, preziosi ed il dvd con le immagini delle telecamere dell'impianto di sicurezza dell'abitazione.
Sul posto sono intervenuti i Carabinieri, che indagano sull'accaduto.
