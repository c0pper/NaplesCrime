2016/01/06
Rapinano coppia con pistole giocattolo: arrestati 3 giovani
A bordo di una Panda con le targhe oscurate da carta e nastro adesivo, hanno fermato la coppia: lui 22 anni, lei 17. Poi sono tornati a casa con il bottino costituito da un portafoglio con 150 euro
Armati di pistole a salve, e con il volto coperto, bloccano e rapinano una coppia: identificati e arrestati dai carabinieri tre giovani tra i 18 e i 21 anni tutti incensurati. E' accaduto in localita' Bonea a Vico Equense.
I tre erano a bordo di una Panda con le targhe oscurate da carta e nastro adesivo quando hanno fermato la coppia (lui 22 anni, lei 17) sparando dei colpi in aria. Poi sono tornati a casa con il bottino costituito da un portafoglio con 150 euro. I carabinieri dell'aliquota radiomobile di Sorrento li hanno identificati - grazie ai dettagli forniti dalle vittime - e arrestati per rapina aggravata.
A casa di uno dei tre, nel corso di una successiva perquisizione, sono state ritrovate le tre pistole, i tre passamontagna e il portafogli appena rapinato. La refurtiva e' stata recuperata e restituita alle vittime. Auto, armi e passamontagna sequestrati. I tre malviventi sottoposti agli arresti domiciliari.