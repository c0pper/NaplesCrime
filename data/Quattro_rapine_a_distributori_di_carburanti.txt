2016/03/18
Quattro rapine a distributori di carburanti in un solo giorno: arrestati
In manette due persone incastrate dalle immagini della videosoveglianza. Sono accusate di aver messo a segno 4 rapine tra Palma Campania e Sarno lo scorso 30 giugno 2015
I Carabinieri della Compagnia di Nola e gli Agenti dei Commissariato di Polizia di Sant'Antimo hanno eseguito un'ordinanza di custodia cautelare in carcere, emessa dal G.i.p. del Tribunale di Nola su richiesta della locale Procura, nei confronti di due uomini (entrambi di Sant'Antimo), ritenuti autori di quattro rapine in danno di titolari di stazioni di rifornimento carburanti, messe a segno tra Palma Campania e Sarno il 30 giugno 2015, a pochi minuti l'una dall'altra.
I due malfattori, già indagati per analoghi reati per i quali, lo scorso 12 febbraio 2016, sono stati condannati a severe pene detentive, sono stati identificati grazie alle immagini dei sistemi di vidoosorveglianza installati presso i distributori di carburante rapinati. 
Anche lo scooter utilizzato dai rapinatori è risultato perfettamente compatibile con quello sequestrato a uno dei due arrestati, anche se, al fine di eludere le indagini, era stato riverniciato.
 