2015/11/03
Rapinano un turista cinese dell'orologio da 45mila euro: arrestati
In manette due giovanissimi pregiudicati dei quartieri Spagnoli. Il furto è avvenuto lo scorso martedì, da lì le indagini della polizia
Nella serata di ieri sono stati arrestati due giovanissimi pregiudicati dei quartieri Spagnoli. Di 24 e 19 anni, sono ritenuti responsabili in concorso della rapina di un orologio Patek Philippe in oro del valore di 45mila euro, sottratto ad un turista di nazionalità cinese.
La rapina era avvenuta mertedì scorso. L'uomo, dopo aver consumato una cena in piazza Bovio, era stato aggredito alle spalle da qualcuno che gli aveva strappato l'orologio. Nel corso della colluttazione, il turista era riuscito a guardare il volto del suo aggressore, così come quello del complice che lo attendeva su di uno scooter poco lontano.
I giovani poi arrestati sono stati identificati dalla vittima della rapina quando la polizia, in sede di denuncia, gli ha mostrato foto segnaletiche di pregiudicati coinvolti in fatti simili.
L'arresto dei rapinatori è avvenuto in Piazza Trieste e Trento: gli agenti li hanno bloccandoli nonostante un tentativo di fuga.