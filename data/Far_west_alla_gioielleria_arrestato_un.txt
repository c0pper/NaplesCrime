2017/03/09
Far west alla gioielleria: arrestato un 21enne
Avrebbe tentato un colpo, fallito, in una gioielleria di Sant'Antimo insieme ad un complice
A Giugliano i carabinieri hanno messo in manette un pregiudicato di 21 anni, ritenuto responsabile di una tentata rapina aggravata in concorso, ricettazione, e porto illegale di arma da fuoco.
Secondo gli inquirenti, il ragazzo si sarebbe introdotto in una gioielleria di Sant'Antimo insieme ad un complice per portare a termine una rapina. Il colpo venne scongiurato dal titolare, il quale esplose in aria tre colpi di pistola a scopo intimidatorio.
Gli stessi rapinatori spararono a loro volta un colpo. Sono stati individuati grazie alle immagini del circuito di videosorveglianza. Quando il 21enne è stato messo in manette, aveva con sé 19 grammi di hashish e 4 grammi di marijuana nasocosti nel comodino della camera da letto.