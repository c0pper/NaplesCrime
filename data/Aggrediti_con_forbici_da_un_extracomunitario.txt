2019/06/30
Aggrediti con forbici da un extracomunitario per il loro scooter, intervengono i carabinieri
È stato il passeggero, intervenendo ed ingaggiando una colluttazione col malvivente, a permettere che questi non scappasse
Un 32enne di origine tunisina è stato stamane messo in manette dai carabinieri per tentata rapina. Aveva poco prima avvicinato due uomini a bordo di uno scooter: minacciando il conducente con un paio di forbici, voleva gli fosse consegnato il veicolo.
Il passeggero ha però chiesto aiuto ai carabinieri lì vicino, e affrontato il rapinatore. Ne è nata una colluttazione in cui il primo è rimasto lievemente ferito.
Ostacolando il malvivente, però, ha permesso ai militari di raggiungere la scena: questi sono intervenuti bloccando il tunisino prima che scappasse. Lo hanno successivamente condotto in carcere, a Poggioreale.