2018/08/23
Rapina a mano armata nel bar affollato: paura a Villaricca
Due malviventi a volto coperto hanno agito ieri intorno alle 21.30 terrorizzando la clientela
Nella serata di ieri, a Villaricca, un noto bar sulla Circumvallazione Esterna è stato rapinato da due malviventi.
L'episodio è accaduto intorno alle 21.30: due uomini, incappucciati, hanno minacciato pistole in pugno la cassiera che ha dovuto consegnare loro tutto quanto fosse stato fin lì guadagnato dall'esercizio commerciale.
I rapinatori sono poi fuggiti su di uno scooter. Numerosi i clienti all'interno del bar a quell'ora, rimasti sotto choc per quanto stava loro accadendo intorno.
Le forze dell'ordine indagheranno su quanto accaduto anche acquisendo i filmati delle videocamere di sicurezza. A riportare la notizia è il Meridiano.