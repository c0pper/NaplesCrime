2016/08/09
"Volevano il mio cellulare": 21enne ferito con una bottiglia rotta
L'aggressione, ai danni di un ragazzo di origini nigeriane ma residente a Terzigno, è avvenuta la scorsa notte in via Vespucci. Per lui 30 giorni di prognosi
Tremenda aggressione, la notte scorsa, in città. Un 21enne, di origini nigeriane ma residente a Terzigno, si è presentato al Loreto Mare con delle ferite gravi all'avambraccio sinistro.
Il ragazzo ha riferito che intorno alle due, mentre era su via Vespucci, è stato aggredito da due persone. I due presunti rapinatori gli avrebbero portato via il cellulare e poi colpito con una bottiglia rotta.
La prognosi per il 21enne è di 30 giorni. Indagano gli agenti del commissariato di polizia Vicaria Mercato, intervenuti dopo la denuncia. Un episodio sotto alcuni aspetti simile si è verificato anche ad Ischia.