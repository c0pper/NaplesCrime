2015/07/21
Noleggiano un auto e vanno a rapinare un supermercato: arrestati
I militari sono intervenuti d'urgenza su via Bachelet a San Giorgio a Cremano. Uno dei malviventi, con la minaccia di una pistola, si era fatto consegnare dalla cassiera la somma di 280 euro in denaro contante
A San Giorgio a Cremano i Carabinieri della locale stazione hanno tratto in arresto di flagranza di rapina aggravata due uomini. Allertati dalla titolare di un negozio di alimentari, i militari sono intervenuti dâ€™urgenza su via Bachelet ove hanno bloccato a breve distanza dopo un breve inseguimento il primo che con la minaccia di una pistola risultata poi essere una replica di semiautomatica, si era fatto consegnare dalla cassiera la somma di 280 euro in denaro contante.
Successive e velocissime indagini hanno portato anche alla identificazione e cattura del complice, arrestato in piazza Ferrovia a bordo di una Panda. Gli arrestati sono stati portati nel carcere di Poggioreale.