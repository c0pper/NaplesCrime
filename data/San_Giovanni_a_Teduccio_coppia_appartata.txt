2015/07/24
San Giovanni a Teduccio, coppia appartata in auto viene rapinata
Due banditi, uno dei quali armato di pistola, dopo avere sottratto ai fidanzati i telefoni cellulari e 100 euro hanno colpito il ragazzo alla testa con il calcio della pistola
Una coppia è stata rapinata la scorsa notte nel quartiere San Giovanni a Teduccio di Napoli, da due banditi, uno dei quali armato di pistola, che dopo avere sottratto ai fidanzatini i telefoni cellulari e 100 euro hanno colpito il ragazzo alla testa con il calcio della pistola.
L'episodio è avvenuto in via Mastellone, dove la coppia si era appartata in auto. Il giovane si è recato in ospedale dove i sanitari lo hanno medicato e poi dimesso. Sull'episodio indaga la Polizia.