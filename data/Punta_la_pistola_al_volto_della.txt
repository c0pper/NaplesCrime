2020/04/03
Punta la pistola al volto della commerciante per farsi consegnare due pacchi di merendine
La rapina è avvenuta a Frattaminore. Il cinquantenne di Sant'Antimo - già noto alle forze dell'ordine - è stato arrestato. Si è fatto consegnare 10 euro e due pacchi di merendine
Ha puntato una pistola contro la titolare di un emporio di Via Viggiano a Frattaminore e si è fatto consegnare 10 euro e due pacchi di merendine. La vittima ha immediatamente allertato i carabinieri della stazione di Frattamaggiore che hanno rintracciato il rapinatore pochi minuti dopo.

A finire in manette per rapina aggravata C.I., un 50enne di Sant’Antimo già noto alle forze dell'ordine. Sequestrata la pistola utilizzata, una replica in metallo priva del tappo rosso.

Il 50enne è ora ai domiciliari in attesa di giudizio.
 