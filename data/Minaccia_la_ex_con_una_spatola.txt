2016/02/15
Minaccia la ex con una spatola da carpentiere, poi le ruba il cellulare
Il 21enne, già noto alle forze dell'ordine, è ora in carcere a Poggioreale. I militari lo hanno sorpreso in via Principe di Napoli
I carabinieri del nucleo radiomobile di Napoli hanno arrestato un 21enne napoletano già noto alle forze dell'ordine, ritenuto responsabile di rapina e atti persecutori.
I militari lo hanno sorpreso in via Principe di Napoli: aveva da poco rapinato la sua ex fidanzata. Minacciandola con una spatola da carpentiere si era fatto consegnare il telefono cellulare.
Ma l'intervento dei carabinieri ha permesso l'arresto del 21enne e la restituzione del telefono alla giovane. Il ragazzo è ora nel carcere di Poggioreale.