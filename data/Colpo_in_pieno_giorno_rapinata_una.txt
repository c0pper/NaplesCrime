2017/08/09
Colpo in pieno giorno: rapinata una gioielleria a Castellammare
I malviventi, due, si sono fatti consegnare dei preziosi esposti ed il Rolex del titolare per poi fuggire in sella ad uno scooter
Una rapina, pare a mano armata, è avvenuta stamane intorno alle 10 in una gioielleria di Castellammare di Stabia.
Due uomini con il volto coperto sono entrati nell'esercizio commerciale costringendo il titolare a farsi consegnare dei gioielli esposti ed il Rolex che indossava.
Secondo il racconto di alcuni testimoni, sono scappati lasciando la zona in sella ad uno scooter parcheggiato all'esterno della gioielleria.
Un colpo realizzato in pieno giorno ed in un'arteria tra le più trafficate della città. Le forze dell'ordine indagano su quanto accaduto. Verranno presi in esame i filmati delle telecamere di sorveglianza.