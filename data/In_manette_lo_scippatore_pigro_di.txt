2019/06/30
In manette lo "scippatore pigro" di Arzano: i suoi colpi sempre da seduto in auto
Si sarebbe reso protagonista di diversi scippi e di una rapina che portò anche al ferimento di una donna
Un 35enne già noto alle forze dell'ordine è stato arrestato dai carabinieri di Arzano: l'ordinanza di custodia cautelare in carcere, emessa dal gip del tribunale di Napoli Nord, è per un furto con strappo e rapina.
Gli episodi di cui l'uomo si sarebbe reso protagonista risagono al 5 giugno e all'8 dello stesso mese.
"Particolare" la sua tecnica: i suoi colpi sarebbero avvenuti senza scendere dall'auto cui era alla guida. Nel primo caso avrebbe strappato due borse dalle mani di una donna. Nell'altra circostanza - e sempre con la stessa tecnica - scippato una passante che, opponendosi al furto, cadde a terra e finì  in ospedale.