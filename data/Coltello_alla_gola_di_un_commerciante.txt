2016/03/14
Coltello alla gola di un commerciante per rapinarlo: arrestato
Il 32enne ha cercato di fuggire ingaggiando anche una colluttazione con due agenti, ma è stato fermato. Ora si trova nel carcere di Poggioreale
Un cittadino marocchino è stato arrestato dagli agenti del Commissariato di Polizia “Vicaria-Mercato” perché responsabile del reato di rapina aggravata e continuata, nonché per resistenza e lesioni a pubblico ufficiale.
In un primo momento, l'uomo si era impossessato di una bottiglia di vodka, prelevandola dagli scaffali di un esercizio commerciale dopo aver spintonato il titolare che l’aveva scoperto. Mezz’ora più tardi, era ritornato per rubare l’incasso puntando un coltello alla gola del commerciante e schiaffeggiandolo.
Il 32enne ha cercato di fuggire ingaggiando anche una colluttazione con due agenti, ma è stato fermato. Ora si trova nel carcere di Poggioreale.