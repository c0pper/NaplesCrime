2016/07/26
Centro storico, minacciava le sue vittime con un coltello: in manette rapinatore
Si tratta di un 39enne del rione Sanità che si sarebbe reso colpevole di almeno tre rapine tra novembre e la settimana scorsa. È stato riconosciuto in volto dalle vittime
I carabinieri della stazione Stella hanno fermato un 39enne della Sanità già noto alle forze dell'ordine. È ritenuto l'autore di tre rapine aggravate avvenute nel centro storico della città.
I colpi risalgono al 4 novembre 2015 ed al 17 e 19 luglio scorsi, quando l'uomo avrebbe rapinato tre passanti minacciandoli con una pistola scacciacani per poi aggredirli con un coltello per costringerli a cedere i loro smartphone.
L'uomo è stato riconosciuto dalle vittime. È ora in carcere a Poggioreale in attesa di processo per direttissima.