2016/02/07
Movida a Chiaia: tre giovani rapinati nella notte
Avvicinati da due giovani in sella a uno scooter. Uno ha estratto la pistola e ha minacciato le vittime costringendole a consegnare soldi, telefonini e orologi
Paura nella zona della movida di Chiaia. In via Vincenzo Cuoco, nella notte, tre ragazzi a bordo di una Smart, sono stati avvicinati da due giovani in sella a uno scooter. Uno dei due ha estratto la pistola e ha minacciato i tre giovani, costringendoli a consegnare soldi, telefonini, orologi e catenine.
Il raid è avvenuto in una strada non controllata dal servizio fisso “Movida sicura della Questura”. Pattuglie della polizia, infatti, con lampeggianti accesi si trovavano in via Carlo Poerio, via Cavallerizza a Chiaia e via Bisignano.
Al momento la polizia sta visionando le immagini registrate dal sistema di videosorveglianza della strada.