2019/07/24
Avvicina una ragazza e la ferisce in una tentata rapina: arrestato
In manette, a Boscotrecase, un 40enne già noto alle forze dell'ordine
Un uomo, di 40 anni, è stato arrestato a Boscotrecase per tentata rapina e lesioni. L'episodio che secondo le forze dell'ordine lo ha visto protagonista risale alla notte tra il 29 ed il 30 giugno, ed è avvenuto a Boscoreale.
Una 22enne stava rincasando, quando venne fermata da un uomo in auto col pretesto di chiederle un'informazione. A quel punto il malvivente le afferrò la borsa – non riuscendo tuttavia a strappargliela via – e la strattonò.
La ragazza, che si procurò un trauma cranico ed escoriazioni, denunciò il fatto il giorno dopo. I carabinieri hanno identificato il rapinatore nel 40enne già noto alle forze dell’ordine.