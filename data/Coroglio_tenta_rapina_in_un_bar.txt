2019/12/13
Coroglio, tenta rapina in un bar minacciando i dipendenti con un cric
Arrestato un 42enne
Stanotte gli agenti del Commissariato Bagnoli sono intervenuti in via Coroglio per una segnalazione di rapina in un bar.
I poliziotti, giunti sul posto, hanno contattato i dipendenti che hanno riferito di aver messo in fuga un rapinatore, a loro conosciuto perché  frequentatore del locale, che li aveva minacciati con una pistola che aveva perso in seguito alla reazione delle vittime.
I poliziotti si sono messi alla ricerca dell’uomo, bloccandolo poco dopo quando si è presentato nuovamente presso il bar minacciando i dipendenti con un cric ed una chiave esagonale.
L'uomo, un napoletano di 42 anni con precedenti di polizia, è stato arrestato per tentata rapina aggravata.