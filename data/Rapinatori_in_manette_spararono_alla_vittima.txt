2015/07/30
Rapinatori in manette: spararono alla vittima che li aveva inseguiti
Arrestati ieri sera, mentre erano in un lido a Posillipo, i due pregiudicati che lo scorso 11 luglio ferirono gravemente un operaio 29enne dopo avergli rapinato lo scooter
I carabinieri hanno identificato e fermato i responsabili di una rapina e di un ferimento a colpi di pistola della vittima avvenuti lo scorso 11 luglio.
Nell'occasione, un operaio 29enne dopo essersi visto rapinare il suo scooter da due persone armate, lasci√≤ la fidanzata che era con lui al momento del colpo e con un familiare si mise a caccia dei responsabili. Intercettati a calata Capodichino, questi esplosero diversi colpi di pistola verso di lui danneggiandogli l'auto e ferendolo gravemente ad un fianco.
I rapinatori sono stati identificati e fermati ieri sera in un lido di Posillipo dai carabinieri del nucleo investigativo di Napoli e della stazione di San Pietro a Patierno: alla vista dei militari hanno provato a fuggire, ma sono stati subito bloccati.
Si tratta di due pregiudicati, che ora dovranno a vario titolo rispondere di rapina, tentato omicidio, detenzione e porto abusivo di armi comuni e da guerra e ricettazione.