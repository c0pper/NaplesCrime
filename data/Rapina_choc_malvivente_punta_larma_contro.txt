2017/02/24
Rapina choc, malvivente punta l'arma contro un bambino
L'episodio è avvenuto in un parrucchiere per uomo a Cardito. Sotto choc il piccolo. L'autore della violenta rapina ha raccolto il bottino ed è scappato
Inquietante episodio in via De Gasperi a Cardito. Un malvivente nella serata di ieri ha mandato in frantumi la porta in vetro di un parrucchiere per uomo, introducendosi armato nell'esercizio commerciale. A riportare la vicenda è InterNapoli.
Il rapinatore ha puntato la pistola contro i clienti per farsi consegnare denaro e preziosi. Tra loro, anche un bambino di tre anni, rimasto scosso da quanto accaduto.
Raccolto il bottino e impossessatosi dell'incasso del negozio, il rapinatore è scappato facendo perdere le proprie tracce.