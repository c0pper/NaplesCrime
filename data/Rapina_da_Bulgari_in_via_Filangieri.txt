2016/07/19
Rapina da Bulgari in via Filangieri: commessi minacciati
I malviventi hanno tentato di accedere al piano superiore dove sono custoditi oggetti di maggior valore attraverso l'ascensore dotata di un sistema di sicurezza
Tentata rapina questa mattina da Bulgari di via Filangieri. Due uomini incappucciati, come riporta il Mattino, hanno fatto irruzione nel negozio in pieno giorno minacciando il commesso al pian terreno.
I due, pima di fuggire, hanno tentato di accedere al piano superiore dove sono custoditi oggetti di maggior valore attraverso l'ascensore dotata però di un sistema di sicurezza con scheda magnetica. La boutique non è comunque nuova alle rapine: già un anno fa, un episodio simile.