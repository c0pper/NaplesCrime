2016/09/03
Baby rapinatore in farmacia: punta la pistola contro una cliente
Era scappato con il portafogli della donna e con l'incasso dell'esercizio commerciale. Il 17enne, ripreso dalla videosorveglianza, è stato identificato e arrestato poco dopo
Si era coperto il volto con una maglietta, per poi entrare in farmacia pistola in pugno. Ha puntato l'arma alla nuca di una cliente, le ha sfilato il portafogli, e costretto il titolare a dargli l'incasso.
Si tratta del colpo messo a segno da un 17enne, arrestato poche ore dopo dai carabinieri.
Il giovane è stato identificato grazie alle telecamere di videosorveglianza. Nelle registrazioni appare calmo, sicuro. E' stato ripreso anche all'esterno, quando era ancora a volto coperto.
 Il minorenne era già noto alle forze dell'ordine, per reati contro il patrimonio.