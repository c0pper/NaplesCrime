2022/05/20
In trasferta da Napoli a Milano per scippare un rolex: la ragazza reagisce e con l'aiuto dei passanti li mette in fuga
Nei guai due napoletani di 19 anni. Ricostruita la dinamica dello scippo
Due ragazzi, due 19enni napoletani, entrambi italiani, sono stati arrestati nei giorni scorsi dalla polizia con le ipotesi di reato di rapina aggravata e lesioni aggravate perché accusati di aver aggredito e scippato una 29enne in corso Genova a Milano, avvenuta il 29 aprile scorso, come riporta MilanoToday.it.
I due in sella ad uno scooter avevano strappato un Rolex Daytona dal braccio della vittima, dopo una violenta colluttazione. In soccorso della ragazza, che era poi riuscita a recuperare l'orologio, era intervenuto un 40enne che l'aveva accompagnata nel bar in cui lavorava per prestarle le prime cure in attesa dell'ambulanza che l'aveva trasportata in ospedale, da dove era stata dimessa con una prognosi di 15 giorni. Il resto lo aveva fatto un 53enne, guardia girata, che aveva inseguito i rapinatori riuscendo a fermarne uno.
L'altro 19enne è stato rintracciato invece nella sua casa di Napoli. Entrambi sono stati colpiti da un'ordinanza di custodia cautelare.