2016/10/13
Magistrato della Dda rapinato da quattro persone armate
L'episodio è avvenuto ieri sera in via Salvator Rosa. I rapinatori hanno appoggiato una pistola sul finestrino dell'auto e hanno minacciato di fare fuoco
Un magistrato della Dda, impegnato nel contrasto al clan dei casalesi, è stato rapinato ieri sera in via Salvator Rosa.
Quattro persone armate di pistola, giunte in sella a due scooter, lo hanno bloccato, portandogli via l'auto, una Peugeot, il portafogli e il telefonino, minacciando di fare fuoco.
Il sostituto procuratore della Repubblica, senza scorta, ha così lasciato l'auto, mentre i banditi sono fuggiti con la vettura, all'interno della quale c’erano anche portafogli e telefonino.
Al momento è esclusa l'ipotesi che la rapina possa essere stata messa in atto per una ritorsione nei confronti del magistrato.