2020/04/24
Uomo aggredito e rapinato mentre prelevava al bancomati: due arresti
I poliziotti hanno assistito alla scena e sono intervenuti
Stanotte, nei pressi di Piazza Principe Umberto I, un uomo è stato aggredito e rapinato da due persone mentre era ad uno sportello bancomat.
In quel momento gli agenti del commissariato Vicaria-Mercato, in servizio per il controllo del territorio, hanno assistito alla scena e, dopo un breve inseguimento, sono riusciti a bloccare i due rapinatori.
Due napoletani di 45 e 40 anni, con precedenti di polizia, sono stati arrestati per rapina aggravata e sanzionati per aver violato le norme finalizzate a contenere il contagio da Covid-19.
