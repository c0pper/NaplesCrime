2017/12/09
Rapina a mano armata ad Acerra, gambizzato 35enne
Terrore per le strade della città. I malviventi volevano l'auto dell'uomo, la cui reazione gli è costata il ferimento
Momenti di paura nella mattinata di ieri ad Acerra, dove un 35enne è stato gambizzato per aver reagito ad una tentata rapina. A riportare la notizia è Cronache di Napoli.
L'uomo era a bordo della sua auto quando è stato affiancato da due rapinatori, che gli hanno puntato contro un'arma intimandogli di scendere dalla vettura che guidava.
La sua reazione – si è dato alla fuga – ha scatenato i rapinatori che gli hanno esploso contro due colpi.
Il 35 enne colpito alla gamba è stato trasportato da alcuni passanti alla Villa dei Fiori. Non è in pericolo di vita. Intanto le forze dell'ordine indagano sull'episodio.