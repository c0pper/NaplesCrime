2016/12/27
"Gang delle donne" in azione: dieci colpi in pochi giorni
In due, stanno terrorizzando l'area flegrea. Rapine, scippi e furti con scasso portati a termine soprattutto nei condomini tra Fuorigrotta e Bagnoli
Fuorigrotta e Bagnoli sono sotto lo scacco di una banda dedita a rapine, scippi e furti con scasso. È la "gang delle donne": in due, sempre più attive e pericolose.
Secondo quanto riportato dal Mattino, sono quasi una decina i colpi messi a segno soltanto nelle ultime due settimane.
Entrano in azione quando i condomini sono incustoditi. Rubano dalle gettoniere degli ascensori, rapinano anziani. E le segnalazioni che le riguardano sono in continuo aumento.