2017/12/19
Punta la pistola alla testa un 20enne: “Dammi il Rolex o sparo”
Vittima della rapina, avvenuta ieri sera a Mariglianella, un ragazzo di 20 anni fermo in un'auto ad aspettare un amico
Paura, ieri, a Mariglianella. Un ragazzo di 20 anni è stato minacciato con una pistola puntata alla testa da un rapinatore, che è poi scappato portando via il suo Rolex.
L'episodio è avvenuto di sera, mentre la giovane vittima si trovava nella sua auto in attesa di un amico.
Il 20enne è stato avvicinato da due persone a volto coperto, le quali gli hanno intimato di consegnare il Rolex puntandogli contro l'arma. A riportare la notizia è Internapoli.