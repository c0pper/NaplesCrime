2016/12/31
Calci e pugni in casa: donna aggredita da un rapinatore ad Anacapri
Sull'episodio indaga la polizia. L'80enne è stata ricoverata: ha il volto tumefatto ed ecchimosi in varie parti del corpo
Una donna di 80 anni è stata aggredita da un rapinatore incappucciato nella sua casa in via Caprile a Anacapri. La vittima era sola quando è entrato l'uomo che le ha chiesto il denaro. Al rifiuto il malvivente l'ha aggredita colpendola ripetutamente con calci e pugni fino a farle perdere i sensi. L'uomo è poi fuggito, ancora non è chiaro se sia riuscito a portar via alcuni oggetti in oro. Una volta ripresasi, l'anziana ha chiesto aiuto.
Soccorsa, è stata portata nel pronto soccorso dell'ospedale Capilupi di Capri dove è ricoverata. Ha il volto tumefatto ed ecchimosi in varie parti del corpo. Sull'episodio indaga la polizia.