2016/11/23
Scippa il cellulare ad una ragazza: viene inseguito dai passanti e fermato
In manette un 19enne, bloccato nei pressi di un cancello di ingresso alla Stazione Cemtrale
Gli Agenti del Settore Operativo di Napoli Centrale del Compartimento Polfer per la Campania hanno arrestato in flagranza di reato un 19enne autore di scippo di un cellulare ad una ragazza seduta sugli scalini della Galleria Commerciale.
Le urla della giovane, oltre ad allertare la polizia nei paraggi, hanno innescato la furia dei passanti, che non hanno esitato ad intervenire inseguendo il ladro fino a bloccarlo nei pressi di un cancello di ingresso alla Stazione.
Nella corsa per darsi alla fuga, il ladro, ha tentato di liberarsi della refurtiva. Il telefono, lasciato per terra, è stato raccolto da un passante che lo ha restituito alla vittima. Il giovane è ora in attesa del giudizio direttissimo.