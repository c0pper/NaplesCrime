2018/09/28
Rapina a mano armata ai danni di una coppia: i malviventi portano via l'auto
Il fidanzato era sceso dalla vettura, lei si è ritrovata circondata da due malviventi che l'hanno costretta a scendere per poi scappare via sul veicolo
Una rapina a mano armata è stata portata a termine ai danni di una ragazza a Licola, in piazza San Massimo, nella notte di martedì.
Lei attendeva il fidanzato sceso un attimo dall'auto, quando si sono avvicinati due uomini in sella ad una moto. Uno di questi è entrato nella vettura, e puntando una pistola al volto della giovane l'ha costretta a scendere per poi scappare via con la vettura, seguito in moto dal complice.
Soltanto paura per la coppia, che ha successivamente denunciato quanto avvenuto ai carabinieri. A riportare la notizia è Cronaca Flegrea.