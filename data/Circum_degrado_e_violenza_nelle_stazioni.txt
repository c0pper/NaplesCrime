2017/01/30
Circum, degrado e violenza nelle stazioni: rapinato un ragazzo
Il giovane si stava allontanando dalla stazione di Parco Piemonte a Pomigliano quando è stato avvicinato da due persone armate
In Circumvesuviana, questa volta in una sua stazione, continua l'emergenza sicurezza. Nel pomeriggio di ieri una coppia di malviventi ha rapinato un giovane nei pressi della fermata di Parco Piemonte a Pomigliano. A darne notizia è stata Cronache di Napoli.
Il ragazzo era da poco uscito dalla struttura quando è stato avvicinato da due persone col volto coperto in sella ad uno scooter di grossa cilindrata. Coltellino alla mano, lo hanno costretto a consegnare smartphone (dal valore di circa 500 euro) e contanti.
Intanto peggiora sempre più la situazione sulla linea Napoli-Baiano, lungo la quale le stazioni appaiono sempre più abbandonate a loro stesse. Crescono le denunce per la presenza di tossicodipendenti, clochard, ladri e vandali.