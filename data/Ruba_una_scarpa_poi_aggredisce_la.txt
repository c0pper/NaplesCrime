2019/06/13
Ruba una scarpa, poi aggredisce la negoziante e i poliziotti: arrestato giovane extracomunitario
In manette è finito un 22enne gambiano che aveva preso di mira un negozio di via Firenze
Nella mattinata di ieri la polizia ha arrestato un cittadino gambiano di 22 anni: le accuse per lui sono rapina impropria, resistenza a pubblico ufficiale e lesioni aggravate.
Intono a mezzogiorno gli agenti erano in via Firenze, dove sono stati avvicinati da una donna che ha raccontato loro di un'aggressione in corso: un ragazzo si era scagliato contro la sorella, proprietaria di un negozio di scarpe poco distante.
È stata l'aggredita a spiegare che il rapinatore si era impossessato di una scarpa presente sulla mensola degli espositori per poi darsi alla fuga, questo non prima di averla aggredita – sarebbe stata poi difesa da alcuni passanti – nel suo tentativo di fermarlo.
Il 22enne gambiano, secondo la descrizione dell'aggredita la persona entrata nel suo negozio, è stato trovato poco dopo nei pressi di un Atm del Ponte di Casanova. Alla vista dei poliziotti ha iniziato a dare in escandescenze, e non senza difficoltà è stato bloccato. Accompagnato in Questura, sarà oggi processato per direttissima.