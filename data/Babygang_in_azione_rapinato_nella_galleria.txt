2016/08/26
Babygang in azione: rapinato nella galleria Umberto I
La vittima è un 59enne residente ad Afragola, In pochi secondi i giovanissimi gli hanno portato via l'orologio e lo smartphone
Picchiato e rapinato nella galleria Umberto I. La vittima è un 59enne residente ad Afragola. La scorsa sera l'uomo è stato accerchiato da una baby gang, circa otto ragazzi, che lo hanno preso a calci e pugni al volto e all'addome. Poi, la rapina dell'orologio e dello smartphone.
Alla vittima non è rimasto che contattare le forze dell'ordine e denunciare l'accaduto. Nelle prossime ore i poliziotti cercheranno di individuare i responsabili attraverso alcuni impianti di videosorveglianza presenti nella zona.