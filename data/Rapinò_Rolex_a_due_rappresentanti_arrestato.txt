2015/12/15
Rapinò Rolex a due rappresentanti: arrestato 22enne
L'uomo, un 22enne originario di Massa di Somma, è finito ai domiciliari con l'accusa di rapina aggravata in concorso. Per lo stesso furto, a marzo scorso finirono in manette il padre, il fratello e altre 3 persone
Rapina aggravata in concorso: questa l'accusa per la quale, nel pomeriggio ieri, i poliziotti del commissariato di Pompei,  con la collaborazione di personale del Commissariato di Portici-Ercolano hanno arrestato un 22enne originario di Massa Di Somma. L'uomo, accusato di aver sottrottato con dei complici orologi "Rolex" a due rappresentanti lo scorso 9 gennaio, è stato raggiunto da Ordinanza Applicativa di Misura Cautelare degli Arresti Domiciliari emessa dal GIP di Torre Annunziata.
Nella circostanza, i malviventi, di cui uno armato di pistola, hanno sottratto orologi di notevole valore, telefoni cellulari e danaro. Durante la rapina, una delle vittime ha subito anche lesioni. La celerità delle indagini,però, ha consentito di recuperare la refurtiva dopo qualche giorno a Roma, Torre del Greco e Napoli.
La ricostruzione certosina dei fatti ha consentito, inoltre, di identificare gli autori del reato, tra i quali anche persone insospettabili che avevano partecipato alla rapina insieme a soggetti con diversi precedenti penali specifici. Così, lo scorso 11 marzo sono state arrestate quattro persone, due dei quali padre e fratello del 22enne arrestato ieri.
Un quinto complice, un pluripregiudicato resosi irreperibile e contro il quale il Tribunale di Torre Annunziata ha emesso decreto di latitanza, è poi arrestato il successivo 28 marzo a Ponticelli, all’interno di un’abitazione in uso ad alcuni suoi familiari.
Nel procedere delle indagini gli agenti ha accertato la partecipazione alla del 9 gennaio 2015 anche del 22enne, che avrebbe contribuito concretamente sia alla messa a segno del colpo che all’occultamento e vendita della merce rapinata.