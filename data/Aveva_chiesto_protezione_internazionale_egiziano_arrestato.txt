2017/09/22
Aveva chiesto protezione internazionale: egiziano arrestato per rapina
Diciotto anni, si era impossessato dello smartphone di un 38enne seduto su di una panchina di piazza Poderico
Aveva chiesto il permesso di soggiorno come profugo, bisognoso di protezione internazionale. Diciotto anni, egiziano, è stato arrestato da una pattuglia dei Falchi per rapina.
Il giovane si era appropriato dello smartphone di un 38enne partenopeo in piazza Poderico. Gli si era avvicinato insieme ad un altro straniero: lo ha fatto cadere dalla panchina dove stava parlando al telefono e si è appropriato del cellulare.
La vittima è partita all'inseguimento del malvivente, attirando le attenzioni di una pattuglia di Falchi. Gli agenti sono intervenuti bloccando l'egiziano al termine di un inseguimento tra via Rimini e via Foggia. Il cellulare è ritornato al legittimo proprietario.