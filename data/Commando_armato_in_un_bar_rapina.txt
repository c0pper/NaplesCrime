2016/05/13
Commando armato in un bar: rapina choc a Monterusciello
Tre persone sono entrati armi in pugno e col viso coperto da maschere nel Santa Chiara di via Monterusciello a Pozzuoli. Si sono appropriati di circa 5mila euro
Paura a Pozzuoli, dove un commando armato ha fatto irruzione in un bar per portare a termine una rapina. I dettagli della vicenda, avvenuta marted√¨ sera intorno alle 21, sono stati resi noti oggi da Cronaca Flegrea.
Tre persone sono entrate nel "Santa Chiara"di via Monterusciello minacciando armati clienti e titolari. Ad aspettarli, all'esterno, un ulteriore elemento della banda che faceva da palo.
Volti coperti con delle maschere, i tre malviventi si sono fatti consegnare i soldi della cassa, appropriandosi di circa 5mila euro. Per poi darsi alla fuga.