2016/04/18
Rapina ad un portavalori, a Secondigliano è far west in pieno giorno
Scontro a fuoco tra guardie giurate e malviventi, riusciti alla fine ad impossessarsi del carico. Tre persone ferite, tra cui un passante. L'episodio in via Sant'Andrea ad Avellino
Paura a Secondigliano. Stamattina, intorno alle 10.30 in via Sant'Andrea ad Avellino, si è verificato un conflitto a fuoco tra tra vigilanti ed alcuni rapinatori che avevano preso d'assalto un'auto che trasportata denaro.
Le auto (una portava il denaro, l'altra era di scorta) sono state affiancate da altri due mezzi con almeno quattro persone a bordo: a quel punto c'è stato il conflitto a fuoco, e successivamente un contatto fisico tra le guardie giurate e i rapinatori.
Il colpo dei malviventi è riuscito, ed ora sono in fuga. Un vigilante è ricoverato al Cardarelli. È stato ferito alla testa da un proiettile. Secondo la ricostruzione delle forze dell'ordine, la pallottola ha raggiunto il lunotto della vettura e poi di striscio la guardia giurata, che quindi si troverebbe in buone condizioni.
Ferito anche un altro vigilante, ed un passante, spaventato da quanto stava accadendo, si è ferito cadendo nel tantativo di mettersi al riparo dal fuoco incrociato.