2020/04/22
Pozzuoli,  ventenne tentò rapina in un bar ma fu disarmato e arrestato: condanna a 3 anni
I carabinieri hanno arrestato il 23enne che nel gennaio 2019 fu fermato mentre cercava di rapinare - armato di coltello - un bar di Pozzuoli. Dovrà scontare tre anni di carcere
I carabinieri della Stazione di Pozzuoli hanno arrestato L.I - 23enne del posto, già ai domiciliari - in esecuzione di un provvedimento emesso dalla Procura di Napoli. L'uomo dovrà scontare in carcere tre anni di reclusione per una rapina aggravata commessa il 25 gennaio 2019, presso un bar del posto.
Nella circostanza il giovane fu disarmato del coltello impugnato e arrestato in flagranza di reato dai militari della Sezione Radiomobile.