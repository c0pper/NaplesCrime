2016/06/24
Rapina con sparatoria al Centro Direzionale: ferito un uomo
L'azione dei malviventi è avvenuta in pieno giorno: hanno affiancato la vittima ed un'altra persona che era con lui per sottrarre loro i 5mila euro che avrebbero depositato in banca
Paura stamattina all'Isola E del Centro Direzionale di Napoli. Nel corso di una rapina sono stati sparati due colpi di pistola ai danni di altrettante persone, una delle quali è rimasta ferito al basso ventre.
Le vittime dell'azione criminale sono due pregiudicati di Ponticelli (44 e 39 anni), titolari di una rivendita di tabacchi, che si stavano recando in banca per effettuare un deposito. Avevano con sé 5mila euro finiti in mano ai rapinatori: poco dopo le 10 sono stati affiancati da due persone in scooter coperti da casco integrale, i quali al tentativo di reazione hanno aperto il fuoco.
Immediato l'intervento del personale del 118 che ha portato via, al Cardarelli, il ferito. Sul posto la polizia sta effettuando i rilievi del caso.