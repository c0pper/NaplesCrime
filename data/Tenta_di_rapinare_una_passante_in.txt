2016/03/21
Tenta di rapinare una passante in Piazza Garibaldi: 27enne arrestato
La donna ha attirato con le urla l'attenzione dei militari. Il giovane è in attesa di rito direttissimo
I carabinieri del nucleo radiomobile di Napoli hanno tratto in arresto per tentata rapina un 27enne di origini tunisine, senza fissa dimora, già noto alle forze dell'ordine.
I militari dell’arma sono intervenuti in piazza Garibaldi dove il giovane stava tentando di rubare il denaro di una cittadina bulgara 55enne, strattonandola per riuscire a strapparle il portafogli dalla tasca.
La donna ha attirato con le urla l’attenzione dei militari. Il 27enne, arrestato, è in attesa di rito direttissimo.