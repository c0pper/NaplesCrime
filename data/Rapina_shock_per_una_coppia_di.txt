2016/12/05
Rapina shock per una coppia di fidanzati: quindici minuti di terrore
La ragazza costretta a scendere dall'auto: in ginocchio ha dovuto consegnare cellulari, soldi, gioielli ai malviventi
Sono stati quindici minuti di terrore quelli vissuti nel fine settimana da una coppia di fidanzati di Giugliano. I due sono stati infatti assaliti da due malviventi per una rapina. Ne dà notizia il Meridiano News.
Questa la vicenda: la coppia è in auto, ferma all’altezza dell’uscita Giugliano dell’Asse Mediano per aspettare degli amici, quando due ragazzi a bordo di uno scooter sfondano il vetro del guidatore e sfilano le chiavi. Sotto la minaccia di un coltello, intimano alla ragazza di scendere e la portano in una stradina secondaria buia. La fanno inginocchiare: lei è costretta a consegnare cellulari, soldi, gioielli prima di scappare.
Sulla vicenda indaga la polizia locale.