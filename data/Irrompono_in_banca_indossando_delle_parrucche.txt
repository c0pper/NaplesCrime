2016/02/22
Irrompono in banca indossando delle parrucche: arrestati "in diretta"
In tre, da Napoli, avevano raggiunto Milano esclusivamente per il colpo andato male all'interno dell'istituto Credito Valtellinese in viale Giovanni Da Cermenati
Un tentativo di rapina durato otto minuti, prima di essere arrestati. Un colpo fortunatamente andato a male all'interno dell'istituto Credito Valtellinese in viale Giovanni Da Cermenati, a Milano.
La banda, composta da tre napoletani che avevano raggiunto il capoluogo lombardo esclusivamente per la rapina, venerdì scorso sono entrati nella filiale intorno alle dieci. Ognuno di loro indossava una parrucca di Carnevale. Ad uno ad uno hanno varcato il limite della banca e, una volta dentro, hanno tirato fuori due taglierini per minacciare i dipendenti. Il loro obiettivo era arrivare al caveau, come ha riferito il personale bancario.
Nel frattempo, i dipendenti al secondo piano dell'istituto hanno chamato il 112. Poco dopo, sono giunte alcune volanti della polizia. Gli agenti hanno così fermato i tre: in manette, un 53enne, un 50enne e un uomo di 40 anni.