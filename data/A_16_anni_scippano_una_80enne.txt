2017/02/20
A 16 anni scippano una 80enne: due ragazzi fermati dai carabinieri
Sono stati bloccati all'uscita della stazione ferroviaria di Corso Filangieri a Vico Equense
Sono stati bloccati dai carabinieri di Vico Equense all’uscita della stazione ferroviaria di Corso Filangieri mentre fuggivano dopo aver strappato la borsa ad una 80enne del posto.
I militari hanno tratto in arresto per furto con strappo due 16enni di Torre del Greco. Dopo le formalità di rito, i giovani sono stati accompagnati al centro di prima accoglienza dei Colli Aminei. La borsa con il denaro e i documenti è stara riconsegnata alla vittima.