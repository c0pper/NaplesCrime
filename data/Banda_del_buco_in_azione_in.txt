2016/11/28
Banda del buco in azione in banca: impiegati presi in ostaggio
Il colpo, da 200mila euro, è stato messo a segno nella filiale della Banca di Credito in corso Italia ad Ercolano
Paura nella filiale della Banca di Credito in corso Italia ad Ercolano. Dei malviventi sono sbucati nell'istituto nel primo pomeriggio di oggi a uffici chiusi. A darne notizia è il Mattino.
I malviventi hanno utilizzato un tunnel scavato nel dotto fognario. I dipendenti, ancora al lavoro, sono stati presi in ostaggio per tutta la durata del "colpo", fruttato ai ladri 200mila euro.
I carabinieri si sono recati sul posto. Indagini in corso per risalire all'identità dei rapinatori.