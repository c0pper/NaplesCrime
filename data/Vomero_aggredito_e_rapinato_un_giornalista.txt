2016/11/29
Vomero, aggredito e rapinato un giornalista
Disavventura per Carlo Ferrajuolo, giornalista del quotidiano Il Roma. “Vista la mia reazione, mi hanno sferrato dei pugni colpendomi al volto”
Aggredito e rapinato la scorsa notte al Vomero. È la disavventura occorsa a Carlo Ferrajuolo, giornalista del quotidiano Il Roma.
Ferrajuolo era stato al Teatro Acacia, dove aveva partecipato alla manifestazione 'Napoli c'è'. “Nel percorrere a piedi il Vomero, per raggiungere una postazione taxi, sono stato aggredito – spiega Ferrajuolo che ha presentato denuncia in Questura – da quattro malviventi in sella a due scooter. Armi in pugno, coltello alla gola, minacciandomi di tagliarla, mi hanno chiesto soldi, portafogli e il telefonino”.
È riuscito a scappare però. “Nonostante fossi minacciato con l'arma, sono riuscito a divincolarmi, riuscendoci parzialmente; gli altri che erano a pochi passi, vista la mia reazione, mi hanno sferrato dei pugni colpendomi al volto, all'altezza dello zigomo destro".