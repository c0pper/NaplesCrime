2018/03/20
Afragola, rapina ad Ikea: banditi armati portano via 110mila euro
Il colpo è avvenuto domenica. Ad agire sarebbe stata una banda armata di più persone
Una rapina da 110 mila euro è stata messa a segno nella giornata di domenica scorsa ad Afragola ai danni di Ikea.
Ad agire nel piazzale antistante il centro commerciale - secondo quanto riferisce Teleclubitalia - sarebbe stata una banda armata di 4 o 5 persone, che avrebbero preso d'assalto le guardie giurate, intente in quel momento a trasportare l'incasso verso il furgone blindato.
I banditi in pochi secondi si sono dileguati, facendo perdere le proprie tracce. Sull'accaduto indaga la Polizia per individuare i responsabili.