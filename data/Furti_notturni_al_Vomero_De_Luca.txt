2016/11/08
Furti notturni al Vomero, De Luca chiede un incontro al Prefetto
Il Presidente della V Municipalità, dopo una serie di 'colpi' messi a segno nella zona collinare, ha chiesto al Prefetto di Napoli un incontro e l'istituzione di un tavolo sulla sicurezza
Al Vomero è emergenza furti notturni ai danni degli esercizi commerciali.
Dopo i due colpi ai danni della tabaccheria di Enzo Perrotta, leader dei commercianti collinari, a farne le spese negli ultimi giorni sono stati Puok Burger Store in via Cilea ed il Dea Cafè. 
"Qualche giorno fa ho chiesto al Prefetto di Napoli un incontro e l'istituzione di un tavolo sulla sicurezza - spiega il Presidente della V Municipalità Paolo De Luca - . Quell'incontro non può essere più rimandato ed in tal senso ne solleciterò l'attuazione".
