2015/10/21
Poliziotto libero dal servizio sventa una rapina a Montesanto
Un 17enne senza mai scendere dal ciclomotore è riuscito ad immobilizzare la vittima scippandogli il telefonino, prima di essere raggiunto con il suo complice dall'agente
Un poliziotto libero dal servizio quando ha visto un rapinatore strappare di mano un telefono cellulare ad un uomo che passeggiava in strada, è intervenuto, inseguendo i rapinatori e bloccandoli dopo alcune centinaia di metri.
Il fatto è accaduto al Vico Primo Montesanto. I due rapinatori hanno 21 e 17 anni. Il minorenne era riuscito, senza mai scendere dal ciclomotore, ad immobilizzare la vittima scippandogli il telefonino.
I due non si erano accorti però del poliziotto, libero dal servizio, che era a pochi metri da loro in scooter, che ha assistito alla rapina e ha bloccato i rapinatori nelle vicinanze dell'ospedale Vecchio Pellegrini dopo una colluttazione.
Indosso al minorenne è stato rivenuto, oltre al cellulare rubato, anche un coltello che ha fatto scattare una denuncia in stato di libertà per porto abusivo di arma bianca.