2019/10/30
Fuga contromano in scooter dopo la rapina: arrestati baby rapinatori
La polizia li ha messi in manette dopo un breve inseguimento
Nel pomeriggio di ieri i Falchi della Squadra Mobile hanno arrestato due ragazzi, di 18 e 17 anni entrambi di Massa di Somma.
Li avevano notati in via Galileo Ferraris, all'angolo con corso Arnaldo Lucci. A bordo di uno scooter, dopo aver sorpreso alle spalle un giovane che stava parlando al telefono, gli avevano strappato dalle mani lo smartphone.
Accortisi della presenza dei poliziotti, i due rapinatori si sono dati alla fuga imboccando la strada contromano e tentando di disfarsi del telefono.Â I poliziotti, dopo averli bloccati li hanno arrestati per rapina e lesioni personali.