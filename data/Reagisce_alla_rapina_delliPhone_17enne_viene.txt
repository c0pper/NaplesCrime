2015/11/23
Reagisce alla rapina dell'iPhone: 17enne viene picchiato
Secondo la sua versione, al vaglio degli inquirenti, sarebbe stato avvicinato da due persone che lo hanno colpito. Il minorenne, accompagnato dalla mamma, è stato condotto in ospedale dal 118
Picchiato per aver reagito alla rapina del suo smartphone, un iPhone 5: secondo quanto ha raccontato un ragazzo di 17 anni alla polizia, sarebbe avvenuto questo ieri sera, vero le 21.30 a Napoli, lungo corso Secondigliano.
Secondo la sua versione, al vaglio degli inquirenti, il ragazzo sarebbe stato avvicinato da due persone: quando si è reso conto che i due volevano portargli via il telefonino, ha reagito ed è stato colpito.
Il minorenne, accompagnato dalla mamma, è stato poi condotto in ospedale dal servizio di emergenza 118: per lui una frattura al setto nasale.