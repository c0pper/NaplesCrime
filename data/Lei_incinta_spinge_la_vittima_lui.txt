2020/09/29
Lei incinta spinge la vittima, lui gli ruba il denaro: arrestati dopo rapina ad anziano
Una 18enne e un 20enne incensurati di origini romene sono stati arrestati a Bacoli
I carabinieri della stazione di Bacoli hanno arrestato per rapina aggravata una 18enne e un 20enne incensurati di origini romene. I due avevano appena rapinato un anziano mentre prelevava contanti al bancomat.
Secondo quanto ricostruito, la 20enne, incinta, aveva aspettato che l’Atm erogasse il denaro per poi spingere contro una fioriera il 71enne. Il complice, nel frattempo, aveva recuperato le banconote, 2000 euro.
I militari, poco lontani, hanno ricevuto una segnalazione dal 112 e sono intervenuti. Inutile il tentativo di fuga: la giovane è stata sottoposta ai domiciliari mentre il 20enne condotto in carcere a Poggioreale.