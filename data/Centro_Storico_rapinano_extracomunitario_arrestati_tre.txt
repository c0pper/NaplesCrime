2016/05/31
Centro Storico, rapinano extracomunitario: arrestati tre giovanissimi
Gli agenti dell'Ufficio Prevenzione Generale hanno arrestato, per il reato di rapina aggravata, tre giovanissimi di età compresa tra i 19 e i 21 anni nella zona di Piazza Dante
Gli agenti dell’Ufficio Prevenzione Generale hanno arrestato, per il reato di rapina aggravata tre giovanissimi, tutti di età compresa tra i 19 e i 21 anni, di cui due cittadini di Villaricca ed uno di nazionalità tunisina.
I poliziotti, impegnati nel controllo del territorio, poco dopo le 23.30 di ieri sera, transitando in Via Cisterna dell’Olio hanno notato un cittadino srilankese che indicava tre giovani nel mente scappavano in direzione di Piazza Dante. Prontamente gli agenti hanno bloccato uno dei tre, mentre gli altri due sono stati bloccati poco dopo mentre raggiungevano Piazza Dante da Vico Carceri San Felice.
I poliziotti, hanno accertato che i tre, dopo aver accerchiato il giovane extracomunitario e minacciato con un coltello alla gola, gli hanno rapinato quanto in suo possesso, ovvero due catenine ed il contenuto del suo zaino: un cellullare, un paio di occhiali da sole, un’altra catenina ed un accendino con un portamonete.
Gli agenti hanno rinvenuto subito indosso al 21enne l’accendino, mentre il resto della refurtiva ed il coltello sono stati rinvenuti all’interno dell’autovettura, parcheggiata proprio in Vico Carceri a San Felice.  
La refurtiva è stata restituita alla vittima, mentre i tre sono stati condotti al Carcere di Poggioreale. Il coltello e l’autovettura sono stati sottoposti a sequestro.
