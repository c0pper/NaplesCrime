2015/08/21
Arrestato 22enne: tentata rapina, sconterà tre anni ai domiciliari
Il giovane, di Varcaturo, avrebbe commesso il fatto nel novembre del 2013. Si trova ora nella sua abitazione a disposizione delle autorità
A Varcaturo i carabinieri hanno arrestato un ragazzo di 22 anni già noto alle forze dell'ordine. È stato raggiunto da un ordine di carcerazione agli arresti domiciliari.
Dovrà scontare 2 anni e 10 mesi di reclusione per tentata rapina aggravata, fatto secondo i giudici commesso a Caserta nel novembre del 2013.
L’arrestato, dopo le formalità di rito, è stato accompagnato nella sua abitazione dove resterà a disposizione delle autorità.