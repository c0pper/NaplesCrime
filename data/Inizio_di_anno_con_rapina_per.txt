2021/01/03
Inizio di anno con rapina per la nota pasticceria: "Ormai sembra di vivere nel far west"
Il noto locale nel napoletano ha postato le immagini del raid sulla propria pagina social
Rapina nel napoletano ai danni di una noto locale, la Pasticceria Altamura a Sant'Anastasia. Sulla pagina social dell'esercizio sono state postate le immagini del raid, avvenuto nel primo pomeriggio di sabato 2 gennaio. 
"Nel video potete vedere l’ennesima rapina nel nostro punto vendita di Sant’Anastasia. Ormai ci sentiamo in un mare in tempesta che cerca in ogni modo di farci affogare a dispetto di tutti i tentativi di restare a galla! Un appello alle istituzioni del territorio e alle forze dell’ordine: c’è bisogno di più controlli perché ormai sembra di vivere nel far west!", si legge nel post della pasticceria.
