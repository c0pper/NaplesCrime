2015/08/25
Strappa borsello a un passante: arrestato
In manette un 29enne. Il fatto è avvenuto in piazza Dante, nei pressi della stazione ferroviaria di Casoria
I carabinieri della compagnia di Casoria hanno arrestato nelle scorse ore un marocchino di 29 anni, domiciliato da Afragola. In piazza Dante, nei pressi della stazione ferroviaria di Casoria, aveva strappato di dosso a un passante 39enne un borsello contenente uno smartphone e il portafogli con documenti e altri effetti personali.
Il giovane è stato bloccato ed è ora ai domiciliari in attesa di rito direttissimo.