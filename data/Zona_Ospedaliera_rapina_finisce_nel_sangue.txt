2016/12/11
Zona Ospedaliera, rapina finisce nel sangue: ferito un 40enne
Il titolare di una pizzeria è stato ferito nel corso di un tentativo di rapina, nella serata di sabato, in via Pietravalle
Un tentativo di rapina è finito nel sangue nella serata di sabato in Zona Ospedaliera a Napoli.
Il titolare di una pizzeria in via Pietravalle, come racconta Il Mattino, è stato infatti ferito a colpi di pistola da un uomo a volto coperto.
Nel locale, in quel momento, c'erano anche decine di clienti.
Il rapinatore è fuggito, mentre la vittima è stata ricoverata presso l'Ospedale Cardarelli e dichiarata fuori pericolo.
