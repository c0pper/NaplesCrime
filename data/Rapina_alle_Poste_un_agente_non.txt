2016/03/18
Rapina alle Poste, un agente non in servizio ferma i malviventi
Era in fila da privato cittadino quando i banditi hanno fatto irruzione armati. Dopo una colluttazione, è riuscito a metterne uno in fuga
Ha visto i banditi fare irruzione nelle Poste mentre era in fila da privato cittadino. A quel punto, un poliziotto libero dal servizio è intervenuto ed ha sventato la rapina. L'episodio ha avuto luogo a Casalnuovo nella serata di ieri.
L'agente, in servizio nella Squadra Mobile di Napoli, ha visto i rapinatori armati entrare e reclamare l'incasso. A quel punto ha ingaggiato con loro una colluttazione nella quale ha avuto la meglio. Ha strappato la pistola (finta) dalle mani di uno dei banditi, mentre l'altro abbandonava la refurtiva per fuggire.
Un terzo complice, in sella a uno scooter, era all'esterno delle Poste di via Crimaldi: i due si sono allontanati. Diffuso dalle forze dell'ordine, il video della videosorveglianza potebbe dimostrarsi utile ad identificare i due fuggitivi. La persona arrestata è invece un pregiudicato di 28 anni.
