2019/12/14
Erano l'incubo dei motociclisti in zona Vomero-Colli Aminei: due in manette
Un 22enne e un 29enne avrebbero commesso diverse rapine nei quartieri collinari, minacciando i proprietari dei motocicli con una pistola
Nella mattinata odierna, su delega della Procura della Repubblica di Napoli, la Polizia di Stato ha dato esecuzione ad un’ordinanza applicativa della misura cautelare della custodia in carcere e dell’obbligo di presentazione alla Polizia Giudiziaria, emessa dal G.I.P. del Tribunale di Napoli, a carico di due cittadini italiani di anni 29 e di anni 22 raggiunti, rispettivamente, da gravi indizi di colpevolezza per i reati di rapina aggravata e ricettazione.
I due avrebbero, secondo gli inquirenti, commesso diverse rapine di ciclomotori, minacciando con la pistola i proprietari, nella zona del Vomero/Colli Aminei, in particolare dal mese di dicembre 2018. Durante le indagini sono stati utilizzati numerosi presidi tecnologici, le cui risultanze sono state riscontrate da una intensa attività atipica di polizia giudiziaria costituita da numerosi servizi di osservazione e appostamento, durante uno dei quali nel mese di febbraio scorso veniva intercettato lo scooter su indicato e al fine di identificare gli occupanti nasceva un rocambolesco inseguimento che terminava con la loro definitiva cattura.
Gli elementi indiziari raccolti hanno permesso di attribuire a B.L. la rapina di un ciclomotore commessa nel mese di dicembre 2018 ed a M.A. la ricettazione di una targa provento di furto.