2016/11/25
Tentano di rapinare la Deutsche Bank, sparatoria con la polizia a Chiaiano
I malviventi erano in tre. L'intervento degli agenti ha sventato il colpo: in manette uno dei malviventi. La polizia è sulle tracce degli altri due, uno dei quali è rimasto ferito
Tentata rapina a Chiaiano. Tre uomini a volto coperto hanno provato ad impossessarsi di denaro in una filiale della Deutsche Bank del posto.
Ne è nato un conflitto a fuoco. A dare la notizia il Mattino.
I rapinatori di banche sono entrati in azione intorno alle 11. La polizia però è immediatamente intervenuta ed i tre malviventi sono stati costetti a scappare.
Uno dei tre è finito in manette. Si cercano gli altri due: uno è stato ferito da un poliziotto ad una natica.