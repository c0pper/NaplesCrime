2015/10/19
Entrarono in casa, li imbavagliarono e rapinarono: arrestati a distanza di mesi
I quattro malviventi autori di una violenta rapina in via Nolana sono stati arrestati stamane. Le indagini dei carabinieri
Fecero irruzione in una casa di via Nolana armati di pistola e coltello, legarono e imbavagliarono i cinque extracomunitari che occupavano l'abitazione e li rapinarono di circa mille euro in contanti e due smartphone.
Il colpo, dello scorso 11 giugno, non fu però a lieto fine per i malviventi: una pattuglia di carabinieri, insospettita dall'atteggiamento del "palo", intervenne arrestando un membro della banda mentre gli altri tre fuggivano col bottino.
Le indagini sono andate avanti nel corso dei mesi. Così, dopo il primo a finire in manette, un 22enne, sono stati arrestati anche gli altri, di 27, 21 e 40 anni e tutti con precedenti specifici.
Sono stati accompagnati nel carcere di Poggioreale stamattina.