2018/10/18
Gambizzato un 18enne a Marigliano, indagano i carabinieri
Da verificare la sua versione dei fatti: ha raccontato di aver reagito ad un tentativo di rapina
Un ragazzo di 18 anni è stato gambizzato a Marigliano. A riportare la notizia è il Roma: il giovane è arrivato al pronto soccorso dell'ospedale di Nola con una ferita d'arma da fuoco ad una gamba.
Alle forze dell'ordine il ragazzo ha riferito di aver reagito ad un tentativo di rapina, da lì gli spari dei malviventi contro di lui.
Sulla vicenda sono in corso indagini: i carabinieri hanno dei dubbi sulla sua versione dei fatti, soprattutto perché nel territorio sono in corso forti frizioni all'interno del clan egemone.