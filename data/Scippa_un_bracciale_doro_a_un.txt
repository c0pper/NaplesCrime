2017/04/19
Scippa un bracciale d’oro a un ragazzo: 26enne scoperto su Facebook e arrestato
Durante la perquisizione nell'abitazione dell'arrestato, è stato rinvenuto il gioiello rubato
In sella al suo scooter ha avvicinato uno studente 17enne che viaggiava lungo Via Vesuvio a bordo di una Vespa 50 e nel giro di qualche frazione di secondo gli ha strappato dal polso un bracciale d’oro, poi si è allontanato.
La vittima ha subito chiesto l’intervento dei Carabinieri. Le indagini così sono partite subito e in breve hanno portato all’identificazione di un 26enne del luogo già noto alle forze dell'ordine. Fondamentali la descrizione e le ricerche su Facebook, oltre che il riconoscimento da parte della vittima.
Durante la perquisizione nell’abitazione del 26enne, è stato rinvenuto il bracciale rubato. Il giovane è ora in attesa del rito direttissimo.