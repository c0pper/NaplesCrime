2016/02/29
Trascinò a terra una donna per strapparle la borsa: rapinatore arrestato
La vicenda a gennaio. L'uomo non era riuscito nell'intento perché un maresciallo dei carabinieri libero dal servizio era intervenuto in difesa della signora
La sera del 10 gennaio scorso, a Castellammare di Stabia, un 41enne aveva tentato di rapinare una 69enne del luogo. In sella a un motorino l’aveva avvicinata per strapparle la borsa, facendola cadere sull’asfalto. Non era però riuscito nell' intento perché un maresciallo dei carabinieri libero dal servizio era intervenuto in difesa della signora, mettendolo in fuga.
Dopo accurate indagini, il rapinatore è stato individuato, arrestato per tentata rapina aggravata e portato in carcere.