2015/09/04
Compie tre rapine in 10 giorni: viene arrestato
Calzando un casco per moto per coprire il volto e impugnando una pistola ha portato via incassi di negozi e farmacie, ma i video estratti da sistemi di videosorveglianza lo hanno fatto identificare
Ha compiuto 3 rapine in 10 giorni, ma è stato arrestato. Calzando un casco per moto per coprire il volto e impugnando una pistola ha portato via incassi di negozi e farmacie, ma i video estratti da sistemi di videosorveglianza lo hanno fatto identificare.
Si tratterebbe di un 43enne di Torre Annunziata già noto alle forze dell'ordine il responsabile della rapina del 22 agosto, in un negozio di abbigliamento per infanzia di Boscoreale (1.200 euro); di quella del 30 agosto, in una farmacia di Torre Annunziata (1.300 euro); del 2 settembre, inuna farmacia di Trecase (200 euro).
Nel corso di perquisizione nella sua casa i militari dell'Arma hanno trovato la pistola e degli indumenti, casco e scooter usati per le rapine.