2017/07/24
Coppia rapinava coppiette: in manette due giovani
I complici sono un 28enne, già noto alle forze dell'ordine, ed una 26enne, entrambi di Poggioreale
I Carabinieri del nucleo operativo della compagnia di Poggioreale hanno scoperto e arrestato in esecuzione di un ordinanza di custodia cautelare emessa dal Tribunale di Napoli una coppia di rapinatori che agiva ai danni di altre coppie di fidanzati.
I complici sono un 28enne, già noto alle forze dell'ordine, ed una 26enne, entrambi di Poggioreale.
I Carabinieri sono risaliti a loro su due rapine da un paio di smartphone e da una penneta usb rinvenuti a casa del 28enne, durante una perquisizione.
Incrociando i dati trovati in quei dispositivi, sono venuti fuori i nomi di 2 fidanzati che, contattati dai Carabinieri, hanno confermato di essere stati rapinati il 30 giugno: a poggioreale 2 soggetti sotto la minaccia di un coltello gli avevano portato via proprio quegli smartphone.
Attraverso accertamenti, descrizioni dei soggetti e riconoscimenti, i militari hanno dimostrato che i due complici si sono resi responsabili anche di un’altra rapina, consumata il 31 maggio sempre a Poggioreale e sempre ai danni di una coppietta: quella volta rapinarono cellulari, collanine e bracciali, minacciando i malcapitati con una pistola e colpendo al volto una delle vittime.
Dopo le formalità di rito, i due sono stati tradotti nelle carceri di Poggioreale e Pozzuoli.