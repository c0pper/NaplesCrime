2021/07/10
Tenta rapina a ristorante giapponese: minaccia il titolare e gli spruzza negli occhi uno spray
L'uomo è stato arrestato dai Carabinieri, allertati da un poliziotto libero dal servizio che stava cenando nel locale
I Carabinieri della stazione di Portici hanno arrestato per minacce a scopo estorsivo e tentata rapina un 41enne del posto, già noto alle forze dell'ordine.
L'uomo è entrato in un ristorante giapponese di Corso Garibaldi e ha minacciato il titolare affinché gli consegnasse l’incasso, per poi spruzzargli negli occhi dello spray disinfettante.

I militari sono arrivati poco dopo, allertati da un poliziotto libero dal servizio che stava cenando nel ristorante. Grazie alla collaborazione dell’agente, i Carabinieri hanno arrestato il 41enne che è ora ai domiciliari in attesa di giudizio.
