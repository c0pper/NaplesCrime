2021/12/16
Con un taglierino in pugno aggredisce una persona riversa al suolo: la rapina in Piazza Garibaldi
Sul posto è intervenuta la Polizia, che ha arrestato un 36enne
Stanotte gli agenti del Commissariato Vicaria-Mercato, durante il servizio di controllo del territorio, nel transitare in piazza Garibaldi hanno notato un uomo che, impugnando un taglierino, ha aggredito una persona riversa al suolo a cui ha strappato uno zaino per poi allontanarsi.
I poliziotti hanno raggiunto l’aggressore dopo alcuni metri e, non senza difficoltà e dopo una colluttazione, lo hanno bloccato.
Un 36enne di nazionalità marocchina, con precedenti di polizia, è stato arrestato per rapina, lesioni e resistenza a Pubblico Ufficiale, mentre lo zaino è stato restituito alla vittima.
