2021/02/27
Rubano alimentari al supernarket: preso uno dei due ladri
Nella fuga M.B. ha anche spintonato il titolare dell'esercizio commerciale di via Leopardi a Fuorigrotta
I carabinieri del Nucleo Radiomobile di Napoli hanno arrestato per rapina impropria M.B., 43enne di Fuorigrotta già noto alle forze dell'ordine.
È stato sorpreso dal titolare di un supermercato di via Leopardi con alimenti nascosti in uno zaino e sotto al giubbotto: oltre 200 euro in prodotti appena rubati.
Per garantirsi la fuga ha spinto l’imprenditore ed è fuggito all’esterno dell’attività, passando parte della refurtiva ad un complice datosi alla macchia.
Nonostante il tentativo B. è stato bloccato e all’arrivo dei carabinieri tratto in arresto. È ora ai domiciliari in attesa di giudizio. Indagini in corso per risalire all’identità del complice.