2020/07/12
Si fa consegnare le chiavi di un'auto e la ruba: dopo poche ore compie un'altra rapina
Arrestato 25enne di Ottaviano
Il 20 maggio un 25enne di Ottaviano si era reso protagonista di due rapine. La prima danni di un 37enne, minacciato con un coltello mentre si trovava nei pressi di una farmacia di San Gennarello di Ottaviano.
L’uomo si era fatto consegnare le chiavi dell’autovettura e con quella è fuggito. Poco dopo, in via Ammirati, aveva tentato di rapinare un’altra autovettura, a bordo della quale vi era un 27enne con la propria compagna. Non è riuscito a sottrarre l’auto alla vittima ma solo un telefono cellulare. Dopo le denunce delle vittime, i carabinieri hanno ricostruito minuziosamente i due eventi attraverso l’analisi dei sistemi di videosorveglianza. Hanno ascoltato le testimonianze dei presenti e tracciato il percorso del 25enne mediante l'esame del traffico telefonico. Identificato, è stato catturato e tradotto al carcere di Poggioreale. Dovrà rispondere di rapina aggravata.