2016/05/06
Adesca il ragazzo delle pizze e lo rapina: 16enne arrestato
Il minorenne lo ha attirato fuori dal locale ordinando per telefono delle pizze e poi, sotto la minaccia di una pistola, lo ha costretto a consegnare 70 euro
I carabinieri della stazione di Castellammare hanno arrestato un 16enne del luogo per rapina aggravata. La vittima è un 25enne, dipendente di una pizzeria.
Il 31 marzo scorso il minorenne lo aveva attirato fuori dal locale ordinando per telefono delle pizze e poi, sotto la minaccia di una pistola, lo aveva costretto a consegnare 70 euro. I militari sono riusciti a identificare il rapinatore che si trova ora nell’istituto penitenziario minorile di Nisida.