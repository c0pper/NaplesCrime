2016/04/13
Rapina alle Poste: poliziotto colpito alla testa arresta uno dei malviventi
Ha visto entrare i 5 rapinatori armati ed è intervenuto quando questi sono usciti, bloccandone uno, ora in manette per rapina aggravata e lesioni
Un poliziotto del Commissariato di Scampia, libero dal servizio, ha arrestato un rapinatore che, insieme ad alcuni complici, aveva perpetrato una rapina all’interno dell’ufficio postale di Crispano.
Il poliziotto, che si trovava all’interno dell’ufficio postale, ha visto entrare i 5 rapinatori armati ed è intervenuto quando questi sono usciti, bloccandone uno, ora in manette per rapina aggravata e lesioni.
Nella colluttazione, il malvivente ha colpito al capo il poliziotto con il calcio della pistola, poi rivelatasi una scacciacani.