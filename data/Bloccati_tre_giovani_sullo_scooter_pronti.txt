2017/04/15
Bloccati tre giovani sullo scooter: pronti a commettere rapine
Si tratta di un 15enne di Casoria già noto alle forze dell'ordine, un 18enne evaso e un altro 18enne, di Casoria, incensurato
I carabinieri della stazione di Casavatore hanno fermato tre giovani che giravano con fare sospetto su un ciclomotore: un 15enne di Casoria già noto alle forze dell'ordine, un 18enne di Casoria, anche lui già noto, e un altro 18enne, di Casoria, incensurato.
Il primo 18enne era evaso da una comunità per minori di Santa Maria Capua Vetere dove stava scontando 3 anni e 2 mesi per rapina e furto. Il 15enne, che era ricercato perchè già individuato come responsabile di rapina alle due ragazze terrorizzate di un negozio di telefonia di Casoria avvenuta il 4 aprile insieme a un 17enne, è stato sottoposto a fermo insieme al complice, trovato ancora in possesso della felpa e dello scooter usati per la rapina.
Nel vano porta oggetti del ciclomotore una pistola giocattolo priva di tappo rosso, uno scaldacollo e 2 passamontagna, insieme ad arnesi atti allo scasso, motivo per cui i 3 che erano in sella sono stati denunciati anche per detenzione abusiva di armi.
Dopo le formalità sono stati portati nel Centro di prima accoglienza sul Viale Colli Aminei.