2016/06/05
Rapine, arrestato il "terrore" del Centro Direzionale: era un pregiudicato 25enne
Alle vittime sottraeva smartphone e denaro minacciandole con un coltello a serramanico. Già condannato per spaccio, era ai domiciliari dall'aprile del 2014
Si trovava agli arresti domiciliari, ma questo non gli impediva di compiere rapine.
Venticinque anni, pregiudicato ritenuto legato al clan Di Micco di Ponticelli, è stato arrestato ieri sera dalla polizia per una serie di rapine avvenute tutte al Centro Direzionale e di sera.
Alle vittime sottraeva smartphone e denaro minacciandole con un coltello a serramanico. L' ultimo caso segnalato risale al 28 maggio scorso, e - secondo gli investigatori - sarebbero almeno tre i colpi messi a segno dal giovane.
L'arrestato era ai domiciliari da aprile del 2014, quando venne condannato per spaccio di droga.