2022/05/21
Entra con un'ascia medievale in un negozio per fare una rapina
È stato bloccato e arrestato. Lo strano episodio a Frattaminore
Era già sorvegliato speciale quando i carabinieri lo hanno bloccato in un negozio in via Turati. Quaranta anni compiuti ieri, ha impugnato un ascia da battaglia medievale e fatto irruzione in un bazar di prodotti cinesi pretendendo l’incasso. Nonostante lo spavento, il titolare non si è piegato e si è opposto. Anche il 40enne ha reagito e ne è nato uno scontro fisico. Una pattuglia di carabinieri  della tenenza di Sant’Antimo era poco lontana e alcuni passanti hanno attirato l’attenzione sbracciandosi in strada.
Quando sono entrati nel negozio hanno disarmato il 40enne e lo hanno ammanettato. Il negoziante ha riportato lievi ferite, sanabili dopo cinque giorni di riposo.
Il 40enne è stato arrestato per rapina e poi sottoposto ai domiciliari, in attesa di giudizio.