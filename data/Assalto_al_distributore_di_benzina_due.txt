2017/08/31
Assalto al distributore di benzina: due i malviventi a volto coperto
Il bottino, che comprende denaro e alcune stecche di sigarette, non è stato ancora quantificato
Rapinatori in azione in un distributore di benzina in via S. Nullo, a pochi passi dall'uscita della Domiziana.
Erano in due i malviventi armati che, in sella a un ciclomotore di grossa cilindrata, hanno rapinato gli addetti alla vendita del carburante e i dipendenti del punto di ristoro e tabaccheria a ridosso del distributore di Giugliano.
I banditi hanno agito a volto coperto. Il bottino, che comprende denaro e alcune stecche di sigarette, non è stato ancora quantificato.