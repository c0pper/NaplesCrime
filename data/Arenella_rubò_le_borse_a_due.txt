2016/06/24
Arenella: rubò le borse a due passanti, arrestato 33enne
Durante attività investigativa, i Carabinieri hanno individuato, con attività tecniche su sistemi di videosorveglianza e grazie al riconoscimento delle vittime in sede di individuazione di persona, il responsabile delle rapine
I Carabinieri del nucleo operativo della compagnia Vomero hanno sottoposto a fermo di polizia giudiziaria, un 33enne napoletano.
Durante attività investigativa, i Militari dell'Arma, con attività tecniche su sistemi di videosorveglianza e grazie al riconoscimento delle vittime in sede di individuazione di persona, hanno individuato l'uomo resosi responsabile della rapina di 2 borse contenenti oggetti personali perpetrata l’11 giugno in Traversa Privata Annunziata nel quartiere Arenella, ai danni di una 30enne e una 29enne.
Dopo le formalità di rito, il 33enne è stato associato alla casa circondariale di Poggioreale. Successivamente al fermo, è stata disposta a suo carico la custodia cautelare ai domiciliari.