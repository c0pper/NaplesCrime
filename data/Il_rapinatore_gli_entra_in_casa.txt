2016/06/21
Il rapinatore gli entra in casa e lui lo accoltella: "Questa volta gli è andata bene"
L'uomo, il titolare di una pizzeria di Cardito, ha postato su Facebook foto in cui è sporco del sangue del malvivente. "Mi sono preso la soddisfazione di accoltellarne uno"
Un ladro era entrato a casa sua. E lui si è fatto giustizia da solo. L'episodio, raccontato dal sito Teleclubitalia, è avvenuto a Cardito. Protagonista il titolare di una pizzeria della cittadina, che in un post su Facebook ha raccontato la vicenda e postato alcune foto in cui è sporco del sangue del rapinatore.
Il malvivente, scappato, è stato accoltellato. “Non fatevi fregare dal buon senso – scrive l'autore del post – Ieri notte che al momento avevo solo un coltello giusto e ho lasciato lontano il pezzo forte. Chi ha un attività deve sempre stare sul chi va là, mai abbassare la guardia. Questa volta è andata tutto a loro favore”.
“Diverse chiamate in pizzeria – ha raccontato – mi comunicavano che c’erano due tipi sospetti con una donna all’interno del parco dove abito. Mi sono preso la soddisfazione di accoltellarne uno che ha poi sparso sangue ovunque. Se avessi abbassato la guardia, come ho fatto in questi due/tre giorni, avrei potuto prendermi qualche soddisfazione in più...Sarà per la prossima. Perché sono certo che non è finita qui”.