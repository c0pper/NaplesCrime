2017/04/03
Le strappano gli orecchini mentre sta andando a messa: paura per un'anziana
Una violenta rapina è stata portata a termine alle 17.30 di ieri in vico Nulleto a Cardito
Brutto episodio a Cardito, dove una donna è stata rapinata mentre stava dirigendosi in chiesa per assistere alla messa. L'anziana è stata avvicinata da un malvivente che le ha strappato entrambi gli orecchini.
A denunciare la vicenda, avvenuta ieri in vico Nulleto intorno alle 17.30, un utente di un gruppo Facebook della città. Per la donna cinque punti di sutura all'orecchio sinistro.
"Oramai le rapine sono all’ordine del giorno – è la conclusione del post – ed anche in questa strada si è verificato ripetute volte senza che mai siano stati presi provvedimenti".