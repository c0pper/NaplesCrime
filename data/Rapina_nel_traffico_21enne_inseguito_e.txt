2017/06/15
Rapina nel traffico: 21enne inseguito e arrestato dai carabinieri
Aveva minacciato un 66enne con una pistola giocattolo, portandogli via una collanina
Aveva appena minacciato con una pistola (in realtà giocattolo) un automobilista incolonnato nel traffico, per sfilargli la sua collanina d'oro.
Un 21enne già noto alle forze dell'ordine è stato arrestato dai carabinieri a Chiaiano. I militari, che transitavano in zona su di un'auto, hanno notato la scena e sono partiti all'inseguimento del giovane.
È stato bloccato dopo una colluttazione, in via Comunale Margherita. Dovrà rispondere di rapina, resistenza e lesioni a pubblico ufficiale.
I carabinieri, perquisendolo, hanno rinvenuto la riproduzione di arma che aveva usato per minacciare la sua vittima, un 66enne. All'uomo è stata restituita la collanina.