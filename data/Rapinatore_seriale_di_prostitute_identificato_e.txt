2016/08/07
Rapinatore seriale di prostitute identificato e arrestato
In diverse circostanze aveva avvicinato le donne su via de Roberto. Con la scusa di voler consumare rapporti sessuali, le aveva condotte in luoghi isolati rapinandole
I carabinieri della compagnia di Poggioreale hanno dato esecuzione a un’ordinanza di custodia cautelare ai domiciliari emessa dal gip di Napoli a carico di un 34enne di Ercolano ora domiciliato nella comunità di accoglienza di San Patrignano a Novafeltria.
L'uomo è ritenuto responsabile di rapina continuata e di lesioni personali ai danni di 3 prostitute di nazionalità albanese, rumena ed ucraina, come emerso durante attività investigativa iniziata dai carabinieri.
In diverse circostanze, tra maggio e giugno, aveva avvicinato le donne su via de Roberto e dicendo di voler consumare rapporti sessuali, le aveva condotte in luoghi isolati e rapinate di somme di denaro e di effetti personali.