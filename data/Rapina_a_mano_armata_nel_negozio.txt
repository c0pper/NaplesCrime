2017/07/21
Rapina a mano armata nel negozio di elettrodomestici: paura a Villaricca
L'episodio è avvenuto stamattina intorno alle 11.50. Il malvivente è scappato a bordo di un'auto con la targa coperta, portando via l'intero incasso
Paura stamane a Villaricca, dove intorno alle 11.50 circa si è verificata una rapina (pare) a mano armata in un noto negozio di elettrodomestici. A riportare l'episodio è Internapoli.
Il rapinatore – a quanto sembra dai primi riscontri armato di pistola – aveva il volto coperto da un casco integrale. Ha rubato tutto quanto fosse in cassa ed è scappato.
L'uomo è fuggito a bordo di un'auto la cui targa non è stata pero riconosciuta dai testimoni lì presenti perché coperta. Si indaga per fare chiarezza su quanto successo.
Non si sono registrati fortunatamente feriti.