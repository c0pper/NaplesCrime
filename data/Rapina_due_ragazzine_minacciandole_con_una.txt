2015/08/11
Rapina due ragazzine minacciandole con una bottiglia rotta: 30enne arrestata
La donna era sotto effetto di stupefacenti quando gli agenti della municipale, avvertiti dalle giovani vittime, l'hanno fermata
Una donna intorno ai 30 anni, residente in provincia di Napoli, è stata arrestata nella serata di ieri a Fuorigrotta: accusata di rapina aggravata, è ora detenuta nel carcere femminile di Pozzuoli.
Intorno alle 19, su viale Kennedy, due ragazzine 15enni hanno fermato un’auto della polizia municipale che transitava in zona. Hanno quindi raccontato agli agenti di essere state avvicinate da una donna che le aveva minacciata con una bottiglia di vetro rotta e si era fatta consegnare il loro smartphone.
Le giovani vittime hanno descritto la malvivente ai caschi bianchi, che si sono immediatamente impegnati nel setacciare il posto: l'hanno intercettata e fermata con ancora addosso il telefonino rubato, che è stato restituito. Era sotto effetto di stupefacentri.