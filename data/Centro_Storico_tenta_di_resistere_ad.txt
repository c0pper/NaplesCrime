2016/05/04
Centro Storico: tenta di resistere ad uno scippo, ferita 25enne
Una giovane di 25 anni è rimasta ferita nel tentativo di resistere allo scippo della borsa. Il fatto è accaduto in via San Sebastiano, nel Centro Storico di Napoli
Una ragazza di 25 anni è rimasta ferita nel tentativo di resistere allo scippo della borsa, dopo essere rovinata a terra.
Il fatto è accaduto la scorsa notte in via San Sebastiano nel cuore del Centro Storico di Napoli, a pochi passi da Port'Alba.
La giovane, come riferisce Il Mattino, è stata portata in ospedale, dove le sono state riscontrate contusioni guaribili in cinque giorni.
