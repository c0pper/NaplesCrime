2021/07/25
Tenta una rapina nel negozio del fratello nel cuore di Napoli: arrestata
L'intervento della Polizia
Nel pomeriggio di sabato gli agenti del Commissariato Vicaria-Mercato sono intervenuti in via Alessandro Poerio presso un esercizio commerciale per la segnalazione di una rapina.
I poliziotti, giunti sul posto, hanno sorpreso una donna che stava rovistando all’interno della cassa e l’hanno bloccata accertando che la stessa, dopo aver minacciato il fratello titolare dell’attività commerciale, stava cercando di impossessarsi dei soldi del negozio.
Una 32enne di nazionalità marocchina, con precedenti di polizia, è stata arrestata per tentata rapina.