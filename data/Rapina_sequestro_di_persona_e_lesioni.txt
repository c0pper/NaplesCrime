2020/10/30
Rapina, sequestro di persona e lesioni in un appartamento del centro di Napoli: arrestato un uomo
La Polizia ha arrestato un 43enne
Nella giornata di giovedì personale della Squadra Mobile e del Commissariato San Ferdinando, su delega della Procura della Repubblica di Napoli, ha dato esecuzione ad un’ordinanza di custodia cautelare in carcere emessa dal G.I.P. del Tribunale di Napoli nei confronti di un 43enne di nazionalità polacca gravemente indiziato di rapina aggravata, sequestro di persona e lesioni personali aggravate, commessi a Napoli il 4 settembre scorso in un appartamento del centro cittadino ai danni di una donna di nazionalità brasiliana.
L’indagato, dopo aver consumato un rapporto sessuale a pagamento con la persona offesa, l’avrebbe percossa ripetutamente provocandole lesioni al corpo ed al volto, immobilizzandola per impedirle di chiedere aiuto al fine di impossessarsi di due telefoni cellulari e della somma di denaro che le aveva precedentemente consegnato.