2017/10/27
Pensionato ferito: gli sparano al fianco e portano via 3mila euro
Terrificante rapina in pieno giorno a Marano. L'uomo, dopo aver prelevato, è stato seguito dai malviventi fino alla sua abitazione
Paura a Marano, dove un uomo è rimasto ferito nel corso di una rapina ai suoi danni. A riportare la notizia è il Mattino: aveva prelevato dei soldi in banca, quando è stato avvicinato da alcuni malviventi che gli hanno sparato un colpo di pistola al fianco prima di scappare con il bottino.
La vittima è un pensionato, che si trovava in compagnia di una donna. I banditi li hanno seguiti dopo il prelievo fino all'abitazione dell'uomo, dove sono infine entrati in azione. Pare che la somma che sono riusciti a portar via si attesti sui 3mila euro. Indagano, sulla vicenda, i carabinieri della compagnia di Marano.