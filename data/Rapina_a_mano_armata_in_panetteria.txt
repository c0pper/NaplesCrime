2016/12/18
Rapina a mano armata in panetteria, interviene un rappresentante-eroe
A sventare il colpo un uomo che si è procurato anche una ferita alla testa tentando di disarmare uno dei malviventi. L'episodio è avvenuto a Terzigno
Paura a Terzigno, dove una rapina a mano armata si è consumata in una panetteria. A darne notizia è Il Fatto Vesuviano.
Due i banditi entrati nel negozio in via Alessandro Volta, in pieno centro. Armi in pugno, hanno chiesto tutto quanto fosse contenuto nella cassa, nonché contanti e oggetti di valore dei clienti presenti.
A quel punto la sorpresa: è intervenuto un rappresentate – stava trattando un acquisto col proprietario della panetteria – che ha attaccato il malvivente – dei due – armato. Questo è riuscito a divincolarsi e lo ha colpito con il calcio dell'arma, per poi sparar un colpo in aria e "coprirsi la fuga".
I due sono scappati in scooter. Il rappresentante, riuscito col suo gesto a sventare la rapina, è stato medicato in ospedale per una ferita alla testa.