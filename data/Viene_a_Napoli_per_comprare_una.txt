2016/05/28
Viene a Napoli per comprare una vettura in vendita on line: pensionato sardo ingannato e rapinato
Identificati ed arrestati i tre malfattori che hano truffato e derubato l'anziano di tremila euro
L’acquisto di una vettura usata si è trasformata in disavventura per un 72enne sardo. L'uomo avveva visto su un noto sito di vendite on line un'auto di suo interesse. Ha quindi contattato il venditore, un giovanissimo, ed il prezzo concordato era così interessante da meritare un viaggio a Napoli dalla Sardegna. Il pensionato ha quindi incontrato il venditore all’aeroporto di Napoli, ma lì la vettura non c'era. Il giovane, però, assicura al 72enne che penserà lui stesso a portarlo fino a Qualiano, dove si sarebbe dovuto trovare il veicolo.
Nella cittadina nell’hinterland, però, il malcapitato ha capito di essere finito nei guai quando colui che con modi gentili e affabili lo aveva portato fin lì, si è infilato in una stradina isolata dove non c'era alcuna auto. Lì si sono materializzati, invece, due individui, un uomo e una donna di età molto differente che, minacciandolo con un cacciavite, lo hanno rapinano dei soldi che aveva con sè, 3000 euro.
A seguito delle indagini effettuate dopo la denuncia sporta dal 72enne, i carabinieri della stazione di Varcaturo, questa mattina, hanno arrestato i tre malfattori, tutti già noti alle forze dell'ordine, raggiunti da una ordinanza di custodia cautelare emessa dal g.i.p. di Napoli Nord, concordando con le risultanze investigative dell’arma.
I tre sono ritenuti responsabili a vario titolo della rapina aggravata commessa in concorso a Qualiano il 9 febbraio, ai danni del pensionato 72enne. 