2015/12/07
Torre Annunziata, due 15enni pronti ad assaltare una farmacia
I giovani notati in sella ad uno scooter con la targa coperta da nastro isolante, entrambi con il volto coperto da casco integrale: uno di loro ha estratto una pistola. I militari dell'arma li hanno bloccati
I carabinieri di Torre Annunziata hanno denunciato in stato di libertà per tentata rapina aggravata e porto abusivo di arma modificata un 15enne di Boscotrecase ed un 15enne del luogo, entrambi studenti e incensurati.
I due sono stati notati in sella ad uno scooter con la targa coperta da nastro isolante, entrambi con il volto coperto da casco integrale con visiera a specchio, fermarsi nei pressi dell'ingresso di una farmacia e uno di loro estraeva dalla cintola una pistola. I militari dell'arma li hanno bloccati e disarmati.
La pistola si è poi rivelata essere scenica, priva di tappo rosso. Lo scooter, di proprietà della madre di uno di loro, è stato sequestrato come pure i caschi utilizzati. I minori sono stati affidati ai genitori.