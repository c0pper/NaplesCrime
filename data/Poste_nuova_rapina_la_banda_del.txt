2016/07/21
Poste, nuova rapina: la "banda del taglierino" colpisce anche a Giugliano
A quattro ore di distanza da un colpo del tutto analogo messo a segno a Mugnano, i malviventi hanno svaligiato la filiale di via Togliatti
Doppio colpo ieri in provincia di Napoli: prima la rapina alle poste di Mugnano, poi i malviventi hanno bissato rapinando una filiale giuglianese poche ore dopo.
Mentre il colpo in via San Lorenzo a Mugnano è avvenuto intorno alle 11, quello in via Togliatti a Giugliano ha avuto luogo intorno alle 15.
A quanto sembra dalle ricostruzioni dei fatti, potrebbe trattarsi della stessa banda, quella soprannominata del "taglierino" per l'arma che utilizza per farsi consegnare il denaro.
Quanto accaduto a Giugliano è al vaglio del commissariato locale. Nell'occasione i rapinatori sono scappati via con un bottino di circa 500 euro.