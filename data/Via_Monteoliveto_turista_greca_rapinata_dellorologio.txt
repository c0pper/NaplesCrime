2016/06/28
Via Monteoliveto, turista greca rapinata dell'orologio e ferita
La donna è caduta a terra nel tentativo di reagire alla rapina ed è stata successivamente trasportata all'ospedale Vecchio Pellegrini. Le sue condizioni non destano preoccupazioni
Una 53enne turista greca è stata rapinata in via Monteoliveto a Napoli del suo orologio dal valore superiore ai 10mila euro.
La donna è caduta a terra, nel tentativo di reagire alla rapina ad opera di due uomini a bordo di uno scooter, e si è ferita.
Trasportata all'ospedale Vecchio Pellegrini alla Pignasecca, le sue condizioni non destano preoccupazioni.
