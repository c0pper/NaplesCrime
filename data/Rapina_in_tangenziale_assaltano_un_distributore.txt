2018/04/05
Rapina in tangenziale, assaltano un distributore di benzina: tre arresti
I malviventi sono stati arrestati grazie all'ausilio delle impronte digitali e dei sistemi di videosorveglianza
I carabinieri hanno fermato un 18enne, un 24enne e un 25enne, tutti di Miano per una rapina a mano armata consumata ai danni di un distributore di carburante sulla Tangenziale di Napoli, consumatasi il 28 gennaio scorso.
I tre rapinatori, scoperti anche con l’ausilio dei filmati di videosorveglianza, utilizzando un furgone, provento di rapina e armati di un fucile a canne mozze, avevano minacciato i due addetti a una stazione di servizio sulla Tangenziale in località Doganella razziando 1.400 euro in denaro contante e numerosi buoni benzina.
Nel corso delle indagini è stato anche rinvenuto il furgone usato per la rapina. I rilievi sullo stesso hanno portato alla scoperta delle impronte digitali dei malfattori. All’interno delle loro case sono stati inoltre trovati e sequestrati caschi e abbigliamento usati per il colpo. Il loro fermo è stato convalidato e tramutato in custodia nella Casa Circondariale di Poggioreale.