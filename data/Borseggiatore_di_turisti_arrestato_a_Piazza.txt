2017/07/03
Borseggiatore di turisti arrestato a Piazza Garibaldi: ecco come agiva
Il 27enne era riuscito ad aprire la tasca di uno zaino sfilandovi un portafogli
Gli agenti della Polizia di Stato del Commissariato Vicaria Mercato hanno arrestato un marocchino di 27 anni responsabile del reato di furto. Ieri sera i poliziotti hanno notato l’uomo proprio negli attimi in cui entrava in azione.
Il giovane aveva cominciato a seguire a Piazza Garibaldi due turisti che stavano per imboccare il Corso Umberto e, approfittando della loro distrazione, era riuscito ad aprire la tasca di uno zaino sfilandovi un portafogli. Gli agenti sono intervenuti e lo hano bloccato.
Il 27enne, senza fissa dimora e con numerosi precedenti di polizia, è stato arrestato ed in attesa del giudizio direttissimo.