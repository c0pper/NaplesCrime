2017/03/09
Due rapine in pochi minuti all'esterno del Liceo Sannazaro: fermato 16enne
I Carabinieri della stazione Vomero-Arenella hanno sottoposto a fermo per rapina aggravata un 16enne del vomero già noto alle forze dell'ordine
I Carabinieri della stazione Vomero-Arenella hanno sottoposto a fermo per rapina aggravata un 16enne del vomero già noto alle forze dell'ordine.
Il ragazzino all’orario di uscita di scuola, davanti al Liceo Sannazaro in via Puccini, ha avvicinato una minore alla quale, con minacce verbali, ha strappato di mano lo smartphone. Subito dopo, poi, ha avvicinato un altro studente rapinando anche lui del telefono cellulare.
Le indagini attivate immediatamente dai militari dell'Arma della stazione Vomero e svolte anche grazie a testimonianze, hanno permesso di individuare subito l’autore delle due rapine.
Nel corso della perquisizione nella casa del minorenne, i Carabinieri hanno rinvenuto e sequestrato 2 coltelli a serramanico.
Sottoposto a individuazione di persona, il giovane malfattore è stato riconosciuto e sottoposto a fermo. Dopo le formalità di rito, il 16enne è stato accompagnato nel Centro di prima accoglienza di viale Colli Aminei, a disposizione dell’autorità giudiziaria per i minori.
Proseguono le indagini per accertare la sua eventuale responsabilità in episodi analoghi.