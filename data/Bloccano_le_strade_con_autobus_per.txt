2019/10/22
Bloccano le strade con autobus per sradicare bancomat: scene da film ad Afragola
Il loro disegno criminale non è stato portato a termine per la rottura del braccio della gru e per l'arrivo sul posto dei Carabinieri
Scene da film alle prime luci dell'alba ad Afragola.
Una banda di malviventi, intorno alle 4, hanno bloccato tre strade del centro cittadino con tre autobus e un'auto per sradicare lo sportello bancomat di un istituto di credito di via Enrico de Nicola, utilizzando un autocarro con braccio meccanico.
Il loro disegno criminale non è stato portato a termine a causa della rottura del braccio della gru e si sono dati alla fuga.
La guardia giurata di servizio alla banca ha chiamato il 112 e sul posto sono intervenuti i Carabinieri della stazione e della sezione Radiomobile di Casoria, che indagano sull'accaduto. 
