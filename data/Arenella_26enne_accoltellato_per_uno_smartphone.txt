2016/04/13
Arenella, 26enne accoltellato per uno smartphone
L'episodio è accaduto nella notte di lunedì in via Giotto: il giovane ha raccontato di essere stato avvicinato da due rapinatori armati di coltello a bordo di uno scooter, che lo hanno poi ferito dopo avergli sottratto il cellulare
Brutto episodio nel quartiere Arenella nella notte di lunedì. Un 26enne è stato, infatti, accoltellato in seguito ad una rapina.
Il giovane, come si legge su "Il Roma", ha raccontato alla Polizia di essere stato avvicinato da due malviventi a bordo di uno scooter, mentre si trovava in via Giotto.
I rapinatori, armati di coltello, gli hanno intimato di consegnare lo smartphone, un Samsung S6, e dopo esserselo fatto consegnare, probabilmente in seguito ad un tentativo di reazione da parte della vittima, lo hanno ferito.
Il 26enne è stato medicato presso l'Ospedale Cardarelli e dimesso con una prognosi di 10 giorni.
