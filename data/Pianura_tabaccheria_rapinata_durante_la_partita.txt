2017/02/26
Pianura, tabaccheria rapinata durante la partita del Napoli
Quattro malviventi, coperti da sciarpe e cappelli, hanno messo a segno il colpo. Si sono fatti consegnare sigarette, soldi e gratta e vinci
Rapina in una nota tabaccheria a Pianura, in via Comunale Catena: è accaduto sabato sera durante la partita del Napoli.
Quattro malviventi, coperti da sciarpe e cappelli, hanno messo a segno il colpo: due erano armati di pistole. Entrati nel locale, si legge sul Mattino, si sono fatti consegnare sigarette, soldi e gratta e vinci, poi sono scappati.
Sul posto sono intervenuti gli uomini del locale commissariato della Polizia di Stato che hanno fatto i rilievi, sentito le persone e avviato le indagini.