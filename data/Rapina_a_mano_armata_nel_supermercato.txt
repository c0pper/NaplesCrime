2017/02/07
Rapina a mano armata nel supermercato, terrore a Secondigliano
Un gruppo di malviventi ha minacciato clienti e dipendenti facendosi consegnare gran parte dell'incasso. Indaga la polizia
C'è stata una rapina, stamattina, in un supermercato lungo corso Italia a Secondigliano. Diversi malviventi – il numero è da accertare – hanno terrorizzato i clienti ed i dipendenti e portato via gran parte dell'incasso. A darne notizia è Internapoli.
I rapinatori erano armati. Su quanto accaduto indaga la polizia. Gli agenti hanno raccolto le testimonianze dei dipendenti. Verranno recuperate anche le registrazioni dell'impianto di videosorveglianza.