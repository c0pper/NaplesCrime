2016/08/05
Prende a pugni a un passante tentando di rapinargli l’auto
Il 39enne è stato arrestato. La vittima ha riportato un trauma cranico non commotivo giudicato guaribile in 7 giorni dai medici
I carabinieri dell’aliquota radiomobile di Giugliano in Campania hanno arrestato a Villaricca per tentata rapina aggravata un 39enne del luogo.
L'uomo ha aggredito a pugni un passante 46enne che stava transitando sul Corso Europa alla guida della sua Lancia Y tentando di rapinargli la vettura, ma la reazione e le grida di aiuto della vittima  hanno attirato l’attenzione di alcuni abitanti della zona che hanno immediatamente chiamato il 112.
Il 46enne ha riportato un trauma cranico non commotivo giudicato guaribile in 7 giorni dai medici.