2020/05/11
Rapine a mano armata e riciclaggio: arresti all'alba
Sgominata associazione a delinquere di una ventina di persone
E’ in corso dalle prime ore della mattina, nel capoluogo partenopeo, una vasta operazione della Polizia di Stato in esecuzione di un’ordinanza di custodia cautelare emessa dal G.I.P. presso il Tribunale di Napoli su richiesta dalla Procura della Repubblica di Napoli nei confronti di una ventina di persone gravemente indiziate, a vario titolo, di associazione a delinquere finalizzata alla commissione di una serie indeterminata di delitti contro il patrimonio e, in particolare, rapine a mano armata, ricettazione e riciclaggio di orologi di valore.
Aggiornamento ore 17:00 - Sono 22 le ordinanze di custodia cautelare in carcere emesse dal G.I.P. presso il Tribunale di Napoli. Si tratta di soggetti gravemente indiziati , a vario titolo, di associazione per delinquere finalizzata alla commissione di una serie di reati contro il patrimonio, rapina aggravata, furto aggravato, ricettazione, riciclaggio, commessi dal mese di febbraio al novembre 2017.
Le rapine di orologi di lusso,  contestate nell’ordinanza, sono state commesse prevalentemente nella zona del lungomare di Napoli e in Spagna, Grecia e  Francia. E’ stata contestata anche la falsificazione dei documenti utili per recarsi all’estero nonché quella dei certificati di autenticità degli orologi.   