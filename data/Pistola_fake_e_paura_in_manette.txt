2020/06/24
Pistola fake e paura, in manette il rapinatore di coppiette e distributori carburanti
Ai domiciliari 26enne individuato e fermato dai carabinieri della stazioni di Sant’Anastasia e Somma Vesuviana
Un 26enne è stato individuato e fermato dai carabinieri della stazioni di Sant’Anastasia e Somma Vesuviana.
Secondo le forze dell'ordine, lo scorso 19 giugno il 19enne avrebbe portato a termine due rapine in rapida successione, fingendo di impugnare una pistola.
La prima rapina è avvenuta ai danni di una coppietta appartata in un luogo isolato del vesuviano, la seconda ha visto come vittima il titolare di un distributore di carburanti di Somma Vesuviana, al quale è stata sottratta la somma di 80 euro.
Grazie alle dichiarazioni delle vittime e alle immagini di videosorveglianza delle telecamere installate in zona, i militari hanno in poco tempo individuato e sottoposto a fermo il presunto responsabile.
Secondo i carabinieri, il giovane continuava ad aggirarsi nella vicina Sant’Anastasia a bordo della propria auto, la stessa - per gli inquirenti - con la quale aveva avvicinato le vittime. Dopo l’udienza di convalida il 26enne è stato sottoposto agli arresti domiciliari.