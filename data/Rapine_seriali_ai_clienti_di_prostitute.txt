2020/05/08
Rapine seriali ai clienti di prostitute: strada tagliata e minacce con un punteruolo
I Carabinieri arrestano un 43enne
I Carabinieri della stazione di Varcaturo, coordinati dalla Procura di Napoli Nord, hanno eseguito un provvedimento cautelare a carico di un 43enne del posto.
L'autorità giudiziaria, concordando con le risultanze investigative dell’Arma, ritiene l’uomo gravemente indiziato del delitto di rapina aggravata.

Il 43enne avrebbe commesso, tra l’ottobre e il novembre 2019, quattro rapine ai danni di altrettante persone, clienti di prostitute.

L’uomo, insieme ad un complice ancora in corso di identificazione, avrebbe tagliato la strada alle vittime a bordo delle loro auto, facendosi consegnare il denaro sotto la minaccia di un punteruolo. 
