2019/10/25
Adescava uomini e li portava dal compagno che li rapinava: ragazza arrestata
Ai domiciliari una rumena di 30 anni. Il suo complice, 27 anni, era già in carcere
Hanno lei 30 anni e lui 27. Rumeni, sono stati arrestati dalla polizia del commissariato di Torre Annunziata con l'accusa di rapina. Mentre il ragazzo è già detenuto, la ragazza è stata invece sottoposta ai domiciliari.
Secondo gli inquirenti avrebbero portato a termine due rapine nello scorso mese di luglio, una in piazza Risorgimento, l'altra nella stazione di Torre Annunziata.
Il loro modus operandi era consolidato. Lei adescava degli uomini e li conduceva in luoghi isolati, lui li rapinava armato. Sono state le vittime, attraverso indicazioni e descrizioni degli aggressori, ad aiutare gli inquirenti nell'individuare i presunti malviventi.