2022/05/08
"Turista rapinata a Napoli durante una diretta social": la denuncia di Borrelli
Il consigliere regionale: "Non possiamo consentire che quella che è la reale vocazione della città di Napoli venga messa in pericolo dai soliti delinquenti e vigliacchi"
“Mentre una giovane turista percorre una strada del centro storico e riprende con il cellulare la bellezza della città le viene scippato il telefono. Dal video pubblicato in diretta sulla piattaforma Twich si intuisce la solita tecnica: scooter che si avvicina con in sella i malviventi e poi la fuga". E' quanto denunciato sulle proprie pagine social da Francesco Emilio Borrelli, consigliere regionale di Europa Verde, che ha ripostato il video pubblicato su Nanotv.
"Occorre presidiare le strade del centro, occorre controllo e vigilanza. Napoli è meta di un ritrovato flusso turistico nazionale e internazionale, non possiamo consentire che quella che è la reale vocazione della città venga messa in pericolo dai soliti delinquenti e vigliacchi. Non lasciamo che si torni a dire che Napoli è una città da cui stare lontani, mettiamo i delinquenti in fuga non i turisti”, scrive il consigliere regionale su Facebook.
Napoli, turista scippata del cellulare mentre è in diretta sulla piattaforma Twich nel centro storico. Borrelli (Europa Verde): “Il ritorno dei turisti va difeso, intensificare i controlli nelle vie del centro” pic.twitter.com/0goYOkF9TL