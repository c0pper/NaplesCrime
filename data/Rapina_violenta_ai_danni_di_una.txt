2016/08/19
Rapina violenta ai danni di una coppia: donna colpita con un pugno
L'episodio è avvenuto al rione don Guanella. I rapinatori erano due persone in sella ad uno scooter. Indagini delle forze dell'ordine in corso
Violenta rapina al rione don Guanella. Vittima una coppia di Secondigliano, due 48enni derubati e malmenati. A riportare la notizia è Cronache di Napoli.
Agli inquirenti, le vittime hanno spiegato che passeggiavano quando sono state avvicinati da due uomini in sella ad uno scooter.
Il passeggero ha strappato con forza la collanina alla donna, scatenando la reazione del marito. Ne è nata una collutazione, in cui i due coniugi hanno avuto la peggio. In particolare la donna è stata colpita al volto da un violento pugno.
Le forze dell'ordine stanno indagando sulla vicenda. Le vittime hanno fornito loro un identikit dei malviventi.