2016/05/04
In manette rapinatore di prostitute: a denunciarlo due sue vittime
Una delle donne era riuscita ad annotare il numero di targa dell'auto sulla quale l'uomo, un 40enne di Varcaturo, viaggiava
Adescava prostitute fingendosi loro potenziale cliente, poi, una volta in aperta campagna, le rapinava minacciandole armato di una pistola abbandonandole infine sul posto.
È finito in manette, ieri, il 40enne di Varcaturo che stava terrorizzando le lucciole del posto. A raccontare la vicenda il sito TeleClub. Le vittime accertate, due, nonostante lo choc hanno avuto il coraggio di denunciare quanto accaduto: una in particolare aveva annotare il numero di targa dell’auto su cui viaggiava l'uomo.
Il 40enne arrestato dovrà rispondere di rapina a mano armata. In corso accertamenti volti a verificare eventuali altre rapine compiute con le stesse modalità.