2018/02/23
Paura al Banco di Napoli, locali evacuati
Allarme rapina in una filiale di Giugliano. Le forze dell'ordine si sono dirette immediatamente sul posto
Prima l'allarme, poi i locali evacuati con dipendenti e clienti fuori in strada. È accaduto stamattina alla filiale del Banco di Napoli tra via Vittorio Veneto e piazza Gramsci a Giugliano.
La polizia è intervenuta dopo pochi minuti. Gli agenti hanno controllato l'edificio e la zona sottostante, probabilmente nel timore che fosse in azione una banda del buco.
Secondo quanto riportato dal meridiano, non sono stati ritrovati segni di effrazione e non è escluso che possa essersi trattato di un falso allarme. 