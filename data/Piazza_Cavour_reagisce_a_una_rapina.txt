2020/02/18
Piazza Cavour, reagisce a una rapina e viene accoltellato
Paura per un 31enne dello Sri Lanka aggredito da due malviventi. È ricovetrato al Pellegrini
Un 31enne, dello Sri Lanka, è stato la scorsa notte ferito nel corso di una tentata rapina avvenuta nella zona di piazza Cavour.
L'uomo stava camminando quando, all'improvviso, è stato avvicinato da due persone. Queste prima lo hanno minacciato e gli hanno chiesto di dar loro il portafogli, poi - alla sua reazione - hanno repentinamente estratto un coltello infliggendogli tre fendenti ad una gamba.
Gli aggressori si sono rapidamente allontanati facendo perdere le proprie tracce.
Il ferito è stato soccorso, quindi condotto al Pellegrini. Confortanti le notizie al suo riguardo, dato che pare le sue condizioni non destino la preoccupazione dei medici.
Intanto i carabinieri della compagnia Stella indagano sulla vicenda, alla ricerca dei due violenti rapinatori.
