2016/06/02
Tentano di assaltare un furgone che contiene medicinali: bloccati dal traffico
Sequestrati dalla polizia 4 jammer di diverse dimensioni, utilizzati durante gli assalti per inibire i segnali gprs, gps e gsm dei sistemi satellitari installati sui mezzi commerciali e una pistola
Gli agenti della squadra di Polizia Giudiziaria, del Compartimento della Polizia Stradale, nell’ambito dei servizi di controllo del territorio contro l’incremento del fenomeno delle rapine in danno di autotrasportatori, hanno denunciato quattro uomini di 62,52, 40 e 32 anni, resisi responsabili del reato di tentata rapina.
I quattro uomini, infiltrati in gruppi criminali, stavano seguendo un furgone commerciale che trasportava farmaci ed erano in procinto di assaltarlo, quando sono stati fermato dalla polizia, che approfittando del traffico ha bloccato i malviventi.
All’interno delle due autovetture, venivano rinvenuti e sequestrati nr.4 jammer di diverse dimensioni, utilizzati durante gli assalti per inibire i segnali gprs, gps e gsm dei sistemi satellitari installati sui mezzi commerciali, una pistola giocattolo priva di tappo rosso, dei guanti per non lasciare impronte durante l’assalto, una corda ed un rotolo di nastro adesivo del tipo largo.