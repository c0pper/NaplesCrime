2016/01/09
Paura su corso Umberto: ragazza minacciata con una siringa e rapinata
In manette l'autore della rapina, un 42enne già in prova ai servizi sociali. La vittima aveva con sé l'incasso del negozio in cui lavora
La polizia ha arrestato ieri un 42enne che era già in prova ai servizi sociali: l'accusa per lui è di rapina.
L'episodio è avvenuto la scorsa notte. Una pattuglia, in servizio su corso Umberto, è stata allertata da una donna: molto agitata, ha riferito ai poliziotti di essere stata rapinata da un uomo che minacciandola con una siringa si era impossessato dell’incasso del negozio dove lei lavorava.
Intervenuti, gli agenti hanno rintracciato l’uomo poco distante dalla zona, e lo hanno bloccato. Aveva ancora con sé siringa e incasso rubato. È stato quindi messo in manette ed accompagnato al carcere di Poggioreale.