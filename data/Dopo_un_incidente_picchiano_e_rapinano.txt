2016/09/29
Dopo un incidente picchiano e rapinano un'automobilista: arrestati madre e figlio
La violenta rapina si è consumata in via De Pretis. I due sono stati identificati e successivamente messi in manette dalla polizia
Avevano approfittato di un momento di confusione, nato dopo un incidente tra uno scooter ed un'auto, per rapinare l'automobilista di soldi e smartphone. Protagonisti una madre e suo figlio, messi in manette dalla polizia.
L'episodio che ha portato al loro arresto è avvenuto in via De Pretis. La vittima, per liberare la strada, aveva effettuato una retromarcia urtando un’altra auto, quella della coppia.
Il figlio, 26 anni, si è scagliato contro l'automobilista colpendolo più volte al volto tanto da rompergli gli occhiali. La madre intanto si appropriava di portafogli e cellulare.
Dopo la denuncia alla polizia, gli agenti sono riusciti ad identificare i due rapinatori, fino a sorprenderli nella loro abitazione. Inutile il tentativo di fuga di entrambi. Sono ritenuti responsabili, in concorso tra loro, del reato di rapina: sono stati condotti in carcere.