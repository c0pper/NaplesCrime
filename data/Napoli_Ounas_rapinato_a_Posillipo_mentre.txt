2021/12/18
Napoli, Ounas rapinato a Posillipo mentre rientrava a casa
L'attaccante azzurro minacciato con una pistola da due malviventi
L'attaccante del Napoli Adam Ounas è stato rapinato intorno alle 13,30 di sabato mentre rientrava in casa, in via Stazio, nel quartiere Posillipo.
Due malviventi, in sella a uno scooter ed entrambi con il volto coperto, hanno sorpreso il calciatore sul vialetto del garage - riferisce Adnkronos - e dopo averlo minacciato con una pistola, si sono fatti consegnare effetti personali e un gioiello prima di darsi alla fuga.
Ounas ha subito avvertito la Polizia, che è giunta sul posto. L'attaccante azzurro parteciperà regolarmente alla trasferta di Milano insieme ai suoi compagni.

