2017/08/14
Rapina ad un gioielliere di Castellammare, arrestato il quarto elemento della banda
Le accuse, per i quattro, sono di rapina aggravata, lesioni aggravate, porto e detenzione illecita di arma clandestina e ricettazione. L'ultimo arrestato è quello che imbracciava il fucile e picchiò il gioielliere
In quattro avevano rapinato, lo scorso marzo, un gioielliere di Castellammare, prima ferendolo con un taglierino, poi minacciandolo con un fucile a canne mozze.
In tre sono stati arrestati lo scorso 12 giugno dai carabinieri dell’aliquota operativa della compagnia stabiese, un quarto è stato identificato e raggiunto oggi da un'ordinanza di custodia cautelare emessa dal gip di Torre Annunziata.
Le accuse, per i quattro, sono di rapina aggravata, lesioni aggravate, porto e detenzione illecita di arma clandestina e ricettazione. L'ultimo arrestato, 55 anni, è quello che imbracciava il fucile e picchiò il gioielliere perché "poco collaborativo".