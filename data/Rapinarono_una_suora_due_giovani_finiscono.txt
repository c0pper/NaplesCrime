2016/03/04
Rapinarono una suora: due giovani finiscono in manette
La vicenda a Castellammare di Stabia lo scorso dicembre. Il bottino: circa 4800 euro, 4 carte Bancomat ed altrettanti libretti postali di risparmio
Gli agenti della Polizia di Stato del Commissariato Castellammare di Stabia hanno arrestato, in esecuzione ad un Provvedimento del Gip del Tribunale di Torre Annunziata, un 26enne pregiudicato ed attualmente sottoposto alla misure di prevenzione della sorveglianza speciale di pubblica sicurezza e un 23enne.
I due stabiesi sono gravemente indiziati di aver rapinato la responsabile di una casa di cura per anziani, una suora di 74 anni ed una sua collaboratrice di 35 anni. Il fatto è avvenuto lo scorso 21 dicembre in Via Sanità a Castellammare di Stabia. Le due donne si erano recate presso un Ufficio Postale per prelevare la pensione di quattro ospiti della casa albergo e della stessa suora. Sulla strada di ritorno, erano state fermate dai due malviventi che, in sella ad uno scooter, avevano aperto con forza lo sportello e chiesto dei soldi.
Dopo aver colpito al volto la 35enne e strattonato l’anziana suora, il 26enne era riuscito ad impossessarsi della busta contenente circa 4800 euro, 4 carte Bancomat ed altrettanti libretti postali di risparmio.
Grazie a numerose testimonianze ed immagini riprese da alcune telecamere di sicurezza, i due resposnabili sono stati individuati,