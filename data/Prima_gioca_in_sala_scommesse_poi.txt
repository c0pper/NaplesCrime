2016/05/21
Prima gioca in sala scommesse, poi rapina la farmacia: incastrato
Aveva addosso gli stessi abiti ed era stato immortalato dalle telecamere di entrambi gli esercizi commerciali
Due rapine tra Fuorigrotta e il Vomero, con il responsabile messo in manette al Rione Traiano, una a Pozzuoli. Venerdì nero per le farmacie di Napoli e provincia.
Anche il responsabile del colpo a Pozzuoli è stato arrestato. Aveva agito intorno alle 9, entrando nell'esercizio commerciale armato e minacciando un dipendente per farsi consegnare l’incasso di 200 euro.
Gli agenti del locale commissariato sono riusciti però a risalire a lui perché immortalato non solo dalle telecamere della farmacia, ma anche da quelle della sala scommesse accanto di cui era un abituale frequentatore: aveva lo stesso abbigliamento indossato per la rapina.