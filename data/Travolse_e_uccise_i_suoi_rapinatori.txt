2022/04/29
Travolse e uccise i suoi rapinatori: chiesti per lui 12 anni di carcere
Alla sbarra Giuseppe Greco, che avrebbe inseguito, investito ed ucciso a Marano Ciro Chirollo (30 anni) e Domenico Romano (40 anni)
Per lui sono stati chiesti 12 anni di reclusione. Giuseppe Greco ha 27 anni. Un anno fa, in via Antica Consolare Campane a Marano, travolse e uccise due persone. Si sarebbe trattato – nella ricostruzione dei fatti – di due rapinatori che poco prima gli avevano rubato un Rolex.
L'imputato, difeso dall'avvocato Domenico Della Gatta, è al momento in carcere ed ha scelto il rito abbreviato. La replica della difesa, per il processo che si celebra nel tribunale di Napoli Nord, è prevista per la prossima settimana.
Le due vittime si chiamavano Ciro Chirollo (30 anni) e Domenico Romano (40 anni). Erano in scooter: dopo il colpo, Greco li avrebbe inseguiti e quindi investiti causandone la morte.
