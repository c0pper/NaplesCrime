2016/06/28
Via Tasso: rapinano una donna, arrestati un 40enne ed un 15enne
I due, arrestati dai Carabinieri del nucleo radiomobile di Napoli, avevano rapinato una 64enne, portandole via orecchini, anelli, fede nuziale e 60 euro in contanti
I Carabinieri del nucleo radiomobile di Napoli hanno arrestato in flagranza di rapina un 40enne napoletano, già noto alle forze dell'ordine, ed il suo complice, di soli 15 anni.
I militari dell’Arma hanno bloccati i due in via Consalvo, mentre stavano fuggendo a bordo di un'auto dopo aver aggredito e rapinato una 64enne in via Tasso, portandole via orecchini, anelli, fede nuziale e 60 euro in contanti.
La refurtiva è stata restituita alla donna. Il 40enne è stato tradotto a Poggioreale, mentre il minorenne è stato accompagnato al centro di prima accoglienza di viale Colli Aminei.
