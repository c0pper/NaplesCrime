2015/11/10
Picchiano e tentano di rapinare una prostituta: arrestati giovanissimi
In manette a Ponticelli un 19enne ed un 18enne. Dopo aver consumato, l'aggressione. La donna è stata anche trascinata con uno scooter per alcuni metri in strada
Due ragazzi di 18 e 19 anni sono stati la scorsa notte arrestati dalla polizia di Ponticelli: sono accusati di tentata rapina e lesioni personali ai danni di una prostituta nigeriana di 31 anni.
Dopo aver consumato il rapporto sessuale con la donna, i due ragazzi anziché pagare l'hanno minacciata di morte intimandole di consegnare loro i soldi che aveva con sé. La donna si è rifiutata, e ne è nata una colluttazione fisica particolarmente violenta: uno dei due le ha avvolto al collo la tracolla della borsa, e salito sul suo scooter l'ha trascinata in strada per alcuni metri.
Andati via, sono tornati poco dopo iniziandole a lanciare alcune bottiglie di vetro. I due alla vista dei carabinieri si sono finalmente dati alla fuga, ma una volante della polizia li ha intercettati ed inseguiti fino a bloccarli.
La vittima della tentata rapina è stata accompagnata al pronto soccorso dell'ospedale Villa Betania: guarirà in quattro giorni.