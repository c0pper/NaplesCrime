2015/09/29
Orologi, nuovo colpo: Rolex da 75 mila dollari rapinato a un turista
Minacciato e poi aggredito in via Francesco Saverio Siniscalchi: strappati anche un paio di occhiali di marca. Le cure presso l'ospedale Pellegrini. Indaga la polizia
Un Rolex di platino del valore di 75 mila dollari: questo l'orologio rapinato ad un turista americano a Napoli.
In due, uno di 52 e l'altro di 42, si trovavano in via Francesco Saverio Siniscalchi, nella zona Vicaria Mercato, quando sono stati avvicinati da quattro persone a bordo di due scooter che li hanno minacciati e poi aggrediti, portandosi via il prezioso orologio ed un paio di occhiali di marca. Trauma contusivo per i due turisti portati all'ospedale Pellegrini. Indaga la polizia.
I PRECEDENTI - Una lista tristemente lunga. A luglio, grande colpo ai Quatieri Spagnoli: via un orologio massiccio di oro dal valore di 80mila euro. A denunciare il fatto, alcuni turisti australiani. A fine agosto, nei pressi di un hotel a due passi dal Porto, a un turista fu portato via un orologio di 35mila euro. In un video, il colpo ben organizzato. Poco più di una settimana fa, a finire in manette è stato un 19enne per aver rapinato un orologio da 25mila euro a un turista americano.