2016/11/02
Rapina al supermercato: dipendenti minacciati con le pistole
È accaduto in via Risorgimento a Soccavo. Il ladro è fuggito con 800 euro
Paura in un supermercato a Soccavo. Un uomo con una pistola ha fatto irruzione nel market in via Risorgimento minacciando i dipendenti alle casse. Si è fatto così consegnare i soldi - circa 800 euro - prima di fuggire.
Gli investigatori, si legge su Cronache di Napoli, controllano in queste ore i filmati delle videocamere di sorveglianza. Nelle ultime 48 ore sono scattate anche delle perquisizioni mirate nel rione: in particolare i militari hanno passato al setaccio le abitazioni di alcuni pregiudicati che abitano nell'isolato. L'obiettivo è raccogliere informazioni utili all'attività investigativa.