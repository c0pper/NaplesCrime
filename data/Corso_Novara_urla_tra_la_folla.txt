2017/05/23
Corso Novara, urla tra la folla: "Mi hanno rubato lo smartphone"
Un 40enne ha tentato la fuga nelle stradine adiacenti Piazza Garibaldi, ma è stato bloccata a Via Bologna ancora in possesso del telefonino della ragazza
Il personale della U.O. Tutela Emergenze Sociali della polizia municipale di Napoli, impegnato nel servizio di controllo dell'area antistante della Stazione Centrale per la prevenzione e repressione di fenomeni di microcriminalità, ha arrestato un 40enne che aveva appena derubato dello smartphone una ragazza in Corso Novara.
Gli agenti, attirati dalle urla della ragazza, sono immediatamente intervenuti, mettendosi all'inseguimento del rapinatore che ha tentato la fuga nelle stradine adiacenti Piazza Garibaldi, ma è stato bloccata nella vicina Via Bologna ancora in possesso del telefonino.
La ragazza è stata accompagnata presso il più vicino ospedale: per lei, un trauma cervicale guaribile in pochi giorni. Il malvivente, con precedenti penali, è ora nel carcere di Poggioreale.