2016/05/06
Rapina e minaccia due donne: in manette 40enne
I poliziotti del Commissariato Pozzuoli hanno fermato l'uomo subito dopo la rapina. L'arrestato è stato condotto al carcere di Poggioreale
I poliziotti del Commissariato Pozzuoli hanno arrestato un 40enne per il reato di rapina aggravata. Ieri sera gli agenti, in servizio di controllo del territorio, percorrendo Piazza Capomazza hanno notato due donne che chiedevano aiuto.
I poliziotti hanno accertato che le stesse poco prima erano state rapinate dal 40enne che, facendo intendere di essere armato, minacciava le due donne, impossessandosi delle loro borse.
Gli agenti, immediatamente intervenuti, hanno notato l’uomo con una borsa tra le mani in via Pergolesi, che alla vista della Polizia ha tentato di fuggire.
I poliziotti lo hanno bloccato e controllato, rinvenendo le borse poi riconsegnate alle due vittime. Gli agenti hanno, dunque, arrestato l’uomo ed accompagnato presso il carcere di Poggioreale.
