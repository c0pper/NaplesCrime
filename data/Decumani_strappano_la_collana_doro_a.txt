2017/06/09
Decumani, strappano la collana d'oro a una turista: arrestati
I poliziotti hanno inseguito i centauri, li hanno affiancati e, dopo pochi metri, li hanno bloccati
Gli agenti della Polizia di Stato dell’Ufficio Prevenzione Generale hanno arrestato un pluripregiudicato 56enne e un 35enne con precedenti di polizia, responsabili in concorso di rapina aggravata e lesioni ai danni di una turista francese.
Il fatto è accaduto ieri mattina nella zona dei Decumani. Una pattuglia dei Nibbio, nel transitare al Vico San Petrillo, ha visto il 56enne scendere da un ciclomotore condotto da un complice, avvicinarsi a una donna sorprendendola alle spalle e le ha strappato con violenza una collana d’oro. La vittima ha tentato di resistere, ma è caduta a terra.
I poliziotti hanno inseguito i centauri, li hanno affiancati e, dopo pochi metri, li hanno bloccati. I due rapinatori sono ora nel carcere di Poggioreale.