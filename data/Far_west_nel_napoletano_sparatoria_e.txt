2017/04/08
Far west nel napoletano: sparatoria e rapina in pieno giorno
Ferita la titolare del negozio vittima del colpo, colpita con il calcio della pistola
Momenti di terrore a Sant'Antimo, dove intorno alle 14 si è verificata una rapina a mano armata in via Garibaldi. A darne notizia è Internapoli. Una donna è rimasta ferita.
I malviventi hanno agito in pochi minuti, mettendo a segno il colpo in un negozio di articoli casalinghi.
Prima hanno sparato alla vetrina riducendola in frantumi, poi si sono introdotti nell'esercizio commerciale e hanno ferito col calcio della pistola la titolare, una donna sui 30 anni.
Sul posto si sono immediatamente recati i carabinieri.