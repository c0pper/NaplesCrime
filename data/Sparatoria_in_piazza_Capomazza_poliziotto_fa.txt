2017/08/05
Sparatoria in piazza Capomazza, poliziotto fa fuoco contro rapinatori
Pare l’agente, in borghese, fosse a bordo della sua auto quando è stato affiancato da una moto con due malviventi in sella che lo seguivano. Gli hanno puntato contro l'arma: volevano la vettura
Una sparatoria è avvenuta stamattina, intorno alle 11, in piazza Capomazza a Pozzuoli. Un poliziotto in borghese in servizio a Pozzuoli ha sparato due colpi di pistola contro alcuni rapinatori che avevano intenzione di portargli via l'auto.
Pare l’agente fosse a bordo della sua auto quando è stato affiancato da una moto con due malviventi in sella che lo seguivano.
Questi gli hanno puntato contro un'arma, e lui ha fatto fuoco. I rapinatori si sono dileguati fuggendo verso via Luciano. Non è chiaro se siano stati feriti. Sul luogo della tentata rapina nessuna traccia di sangue, ma è stata recuperata l'arma che stavano usando per il raid. A dare notizia della vicenda è Pozzuoli21.