2016/06/20
Rapina Tortora, CCVA: "Gravissimo episodio di violenza"
Il Centro Commerciale Vomero Arenella, presieduto da Vincenzo Perrotta, ha commentato l'episodio subito dalla paninoteca in Viale Michelangelo
Il Centro Commerciale Vomero Arenella, presieduto da Vincenzo Perrotta, ha commentato l'episodio della rapina ai danni della paninoteca Tortora in Viale Michelangelo, nel corso della quale il titolare dell'esercizio è rimasto ferito alla testa.
"Si tratta di un gravissimo episodio di violenza ed insicurezza territoriale - si legge sulla pagina Facebook dell'associazione collinare - che pone in forte evidenza l'allarme che la nostra associazione evidenzia da anni".
"La notte in città e al Vomero e all'Arenella, è poco sicura, anche perchè le auto a disposizione di Polizia, Polizia Municipale e Carabinieri, per i controlli, sono poche. Al Vomero è particolarmente grave perchè si tratta di una zona in cui c'è molta movida", conclude il post del CCVA.
