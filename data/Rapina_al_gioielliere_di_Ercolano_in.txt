2015/11/16
Rapina al gioielliere di Ercolano, in manette l'ultimo complice
L'uomo è stato fermato su corso Secondigliano mentre era alla guida della sua auto. Incontrò Luigi Tedeschi e Bruno Petrone prima del tentato colpo nel quale avrebbero perso la vita
L'ultimo componente della banda che provò il colpo ai danni di un gioielliere di Ercolano, rapina finita in tragedia con la morte di due dei malviventi, è stato arrestato quest'oggi.
L'uomo finito in manette aveva incontrato Luigi Tedeschi e Bruno Petrone (i rapinatori poi rimasti uccisi per la reazione del gioielliere) poco prima della rapina, fornendo loro informazioni e organizzando la loro azione.
L'arrestato è stato individuato e preso mentre percorreva il corso Secondigliano a bordo di una vettura, insieme ad un parente. I carabinieri lo hanno condotto nel carcere di Poggioreale.