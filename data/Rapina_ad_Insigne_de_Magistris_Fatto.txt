2016/02/29
Rapina ad Insigne, de Magistris: "Fatto grave, ma poteva succedere ovunque"
Il Sindaco di Napoli ha commentato l'episodio che ha visto vittima l'attaccante azzurro sabato sera in città
"Quello di sabato sera è un fatto grave. E' capitato ad Insigne, come capita a tanti cittadini ogni giorno, a Napoli come altrove". Così il Sindaco di Napoli Luigi de Magistris ha commentato l'episodio che ha visto vittima il calciatore azzurro Lorenzo Insigne, rapinato con la moglie ed amici sabato sera in via Gramsci.
"Alle persone famose - ha aggiunto il primo cittadino partenopeo - purtroppo la statistica dice che accade a Milano come a Napoli, a Palermo come a Roma, a Bologna come a Genova. Accade ovunque, quindi non c'è un caso particolare. Spiace che continuano a verificarsi episodi criminosi nelle nostre città".
