2017/02/09
Via Marina, tre rapine in pochi giorni: 44enne arrestato
L'uomo bloccava le vittime a bordo delle loro vetture e le minacciava con un coltello
I carabinieri del nucleo radiomobile di Napoli hanno dato esecuzione a un’ordinanza di custodia cautelare in carcere emessa dal gip di Napoli a carico di un 44enne napoletano.
Nel corso di indagini su una serie di rapine nella zona di via nuova Marina, i militari dell’arma hanno accertato la responsabilità dell'uomo in tre casi. Il 44enne bloccava le vittime a bordo delle loro vetture e le minacciava con un coltello.
L’arrestato è ora nel carcere di Poggioreale.