2017/02/08
Edicolante aggredito in via Toledo: colpito alle gambe
La vittima è stata rapinata da due malviventi armati di pistola a salve che hanno provato a sfilargli la fede
Un altro episodio di violenza nel centro cittadino. Nelle scorse ore, un edicolante in via Toledo è stato rapinato da malviventi armati di pistola a salve. I due, dopo aver provato invano a sfilargli la fede, lo hanno colpito alle gambe.
Una violenza ormai continua nella zona. Basti pensare ai tre assalti avvenuti nel weekend ai danni di altrettanti negozi: un'attività sportiva, un ristorante giapponese e una pizzeria. Secondo le prime indagini della polizia, ad agire, sarebbe stata la stessa banda.