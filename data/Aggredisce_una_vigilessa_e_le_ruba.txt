2016/07/31
Aggredisce una vigilessa e le ruba la pistola: arrestato 21enne
L'episodio è avvenuto ieri in piazza Garibaldi. Otto giorni di prognosi per l'agente della municipale
Una pattuglia di due vigilesse è stata ieri aggredita a piazza Garibaldi: un 21enne ha afferrato una delle due agenti rubandole la pistola e scappando.
Le vigilesse hanno inseguito l'aggressore, aiutate da una pattuglia in moto: il giovane è quindi stato raggiunto e bloccato dopo una colluttazione.
Traumi contusivi per l'agente colpita: per lei una prognosi di 7/8 giorni per traumi contusivi all'addome ed all'anca sinistra, trauma cranico, trauma contusivo agli avambracci .
Il 21enne è stato condotto a Poggioreale e dovrà rispondere di rapina, detenzione abusiva di arma, violenza e lesioni al pubblico ufficiale.