2017/08/09
Aggredito e ferito con una bottiglia: baby gang rapina un 24enne del Gambia
L'episodio è avvenuto alle prime luci di oggi nei pressi di Porta Capuana. Il ragazzo straniero è ricoverato al Loreto Mare
Ferito con una bottiglia. Un 24enne del Gambia è stato trasportato al Loreto Mare alle prime luci di oggi: era stato vittima di un'aggressione avvenuta nei pressi di Porta Capuana.
Secondo il suo racconto, si è trattato di una rapina ad opera di un gruppo di napoletani che gli avrebbero rubato cellulare e portafogli.
Le ferite gli sono state suturate nel corso di un lungo intervento chirurgico. Il giovane si trova ancora ricoverato in chirurgia d'urgenza presso il nosocomio partenopeo. A riportare la notizia è il Mattino.