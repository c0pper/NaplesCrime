2015/09/22
Ucraino morto per sventare una rapina, la vedova ai Fatti Vostri: “Resto in Italia per i miei figli”
Nadia è la vedova di Anatolij Korol, l'eroe di Castello di Cisterna. In lacrime, ha raccontato il futuro che ha scelto per i figli. Magalli: “Suo marito si è comportato anche meglio dei cittadini italiani che erano lì”
Suo marito, Anatolij Korol, è l'eroe di Castello di Cisterna. L'uomo che ha perso la vita per sventare una rapina in un supermercato della cittadina. Ucciso a sera del 29 agosto scorso a pochi metri da sua figlia. Nadia oggi è stata ospite de I Fatti Vostri, la trasmissione Rai condotta da Giancarlo Magalli.
Intervistata dal conduttore, la donna ha spiegato che nonostante tutto “per i miei figli voglio continuare a stare con loro in Italia”. Con Nadia in lacrime, lo stesso Magalli ha poi sottolineato: “Anatolij si è comportato anche meglio dei cittadini italiani che erano lì”.
Anche il proprietario del supermercato, Michele Piccolo, era presente alla trasmissione. L'imprenditore ha confermato i suoi precedenti annunci, ovvero che , ha annunciato che “a Nadia sarà dato un posto di lavoro dignitoso”, e che “nel frattempo si farà di tutto per parificare il suo titolo di studio con quello equivalente italiano”: la donna in Ucraina è laureata in economia e commercio, ma al momento la sua laurea non è valida nel nostro Paese.