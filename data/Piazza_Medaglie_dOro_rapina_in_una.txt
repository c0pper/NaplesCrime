2016/12/28
Piazza Medaglie d'Oro, rapina in una banca
Attimi di paura in un istituto di credito della zona collinare, dopo che cinque malviventi erano entrati attraverso un buco nel pavimento
Un colpo in banca è stato sventato nel primo pomeriggio in Piazza Medaglie d'Oro all'Arenella.
Cinque malviventi, praticando un buco nel pavimento, hanno fatto irruzione nell'istituto di credito collinare.
Pronto l'intervento degli agenti dell'U.P.G. della Questura di Napoli, che coordinati dal primo dirigente Michele Spina, hanno circondato l'edificio per poi penetrare nella banca attraverso una porta in ferro.
I banditi, come racconta Il Mattino, hanno tenuto in ostaggio alcune persone e puntato la pistola contro un poliziotto, per poi darsi alla fuga con 6mila euro presi dalle casse.
Attimi di paura, ma fortunatamente non si sono registrati feriti.