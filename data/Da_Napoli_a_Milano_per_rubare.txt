2017/11/21
Da Napoli a Milano per rubare orologi: 5 arresti
I cinque componenti della banda specializzata sarebbero colpevoli di 15 rapine compiute nel capoluogo lombardo
Si spostavano da Napoli a Milano per mettere a segno rapine di orologi. Cinque sono i componenti di questa banda specializzata, tutti con precedenti specifici, arrestati dalla Polizia.
Stando alle indagini condotte dagli investigatori della Squadra Mobile meneghina, i cinque sarebbero colpevoli di 15 rapine compiute nel capoluogo lombardo.
Per due di loro l'arresto è scattato in flagranza di reato durante un servizio di controllo del territorio della polizia. Gli altri tre, invece, sono destinatari di un'ordinanza di custodia cautelare disposta dal Gip.