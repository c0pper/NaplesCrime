2017/10/09
Scacco alla banda delle rapine a portavalori e banche: arresti anche a Napoli
In corso, sin dalle prime luci dell'alba, una vasta operazione della Polizia di Stato italiana e dell’L.K.A.(Landeskriminalamt) tedesco nelle province di Salerno, Napoli, Foggia e Verona, oltre che in Germania
È in corso, sin dalle prime luci dell'alba, una vasta operazione della Polizia di Stato italiana e dell’L.K.A.(Landeskriminalamt) tedesco nelle province di Salerno, Napoli, Foggia e Verona, oltre che in Germania nel lander della Renania, volta a disarticolare una vasta associazione criminale a carattere transnazionale dedita alle rapine a furgoni portavalori e a istituti di credito.
Le indagini, svolte dai poliziotti del Servizio Centrale Operativo e delle Squadre Mobili di Salerno e Foggia, con il coordinamento della Procura di Nocera Inferiore, hanno permesso di individuare gli autori di svariate rapine e di impedirne altre di imminente esecuzione.
I dettagli dell’operazione saranno illustrati nel corso della mattinata in una conferenza stampa che si terrà alla Questura di Salerno, alla presenza anche dei rappresentanti della Polizia tedesca e, in videcollegamento, dall’Agenzia giudiziaria europea (EuroJust).