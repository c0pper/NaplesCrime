2022/03/17
Tentano una rapina all'ufficio postale davanti ai poliziotti: arrestati
L'episodio è avvenuto ieri sera a Casalnuovo. Di 36, 51 e 52 anni, napoletani e con precedenti di polizia, i malviventi
Ieri sera la polizia ha tratto in arresto tre persone per tentata rapina ad un ufficio postale in via Grimaldi, a Casalnuovo.
Nella circostanza, una pattuglia aveva notato un’auto aggirarsi nei pressi dell’ufficio postale e si è quindi appostata nelle vicinanze. Ad un certo punto l’auto sospetta ha interrotto la marcia e si è fermata davanti all’ingresso dell’edificio: dal veicolo sono scesi tre uomini dal volto coperto, due dei quali armati di pistola, i quali con un ariete hanno tentato di infrangere la porta a vetri della struttura.
È a quel punto che gli agenti sono intervenuti e li hanno bloccati nonostante il loro tentativo di fuga.
Avevano con loro una pistola calibro 7,65 con matricola abrasa e caricata con due proiettili, ed una pistola a salve replica di quella che usano le forze dell’ordine.
I tre, di Napoli e di 36, 51 e 52 anni con precedenti di polizia, sono stati arrestati per tentata rapina.