2018/09/01
Picchia una turista e la rapina: algerino dovrà lasciare l'Italia
Già noto per droga e altri reati, è stato condannato a 3 anni e 2 mesi che dovrà scontare a Poggioreale
Una rapina violenta, ai danni di una turista che ha picchiato, poi l'arresto. È la vicenda che ha visto protagonista un algerino 33enne senza fissa dimora già noto per droga e reati contro il patrimonio.
L'uomo è ora in carcere e dopo aver scontato la pena (3 anni e 2 mesi) dovrà lasciare l'Italia. L'aggressione è avvenuta la sera del 30 agosto, quando l'algerino ha picchiato la donna straniera per sottrarle la borsa.
È stato un carabiniere libero dal servizio a bloccarlo, peraltro facendo in modo che un gruppo di persone intenzionate a punire il malvivente si allontanassero.
L'uomo in passato aveva dato alle forze dell'ordine due diverse identità, e si era reso responsabile di una rapina compiuta a Roma (il processo per quell'episodio è fissato a ottobre) e ad un tentato furto aggravato a Napoli.