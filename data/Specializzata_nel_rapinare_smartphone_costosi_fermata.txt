2017/04/12
Specializzata nel rapinare smartphone costosi: fermata una 15enne
Due colpi a febbraio. Nel primo ha portato via un Samsung Galaxy S7 a uno studente minorenne; qualche giorno dopo, l'iPhone 7 a una coetanea
I Carabinieri della Stazione di Bagnoli hanno dato esecuzione a un'ordinanza di custodia cautelare in comunità emessa dal GIP presso il Tribunale per i Minorenni di Napoli a carico di una 15enne di via dell'Avvenire.
La minorenne dovrà rispondere di due rapine perpetrate nel quartiere: la prima commessa il 6 febbraio quando ha portato via un Samsung Galaxy S7 a uno studente minorenne;  l’altra, il 12 febbraio, quando ha sottratto l’iPhone 7 a una coetanea.
L'arrestata è stata portata in comunità.