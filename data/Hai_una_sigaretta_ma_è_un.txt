2022/04/04
"Hai una sigaretta?", ma è un rapinatore armato di coltello: paura per un turista su via Toledo
È prontamente intervenuta una gazzella dei carabinieri che ha messo in manette il 25enne marocchino
Erano da poco passate le 3 di notte quando un turista si è visto protagonista di una spaventosa disavventura in via Toledo, una tentata rapina fortunatamente conclusasi nel migiore dei modi.
La vittima designata, un 26enne di Agrigento, aveva trascorso il weekend a Napoli. Lasciato il b&b di via Toledo in cui soggiornava, si stava dirigendo verso la stazione quando è stato avvicinato da un coetaneo con la scusa di una sigaretta. L'estraneo a quel punto ha fatto spuntare immediatamente dalle sue tasche un coltello: era una rapina.
A pochi metro però c'era una gazzella del nucleo radiomobile di Napoli che si è accorta di tutto. Il coltello è ancora tra le mani dell’aggressore quando i carabinieri lo bloccano e lo arrestano. Si tratta di un 25enne di origini marocchine già noto alle forze dell'ordine. È ora in carcere con l'accusa di tentata rapina.