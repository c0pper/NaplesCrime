2016/11/13
Assalto in tabaccheria: titolare ferita durante una rapina
Il bottino: 100 euro e alcune stecche di sigarette. La donna è stata colpita alla testa con il calcio della pistola
La titolare di una tabaccheria di Bacoli è rimasta ferita nel corso di una rapina messa a segno sabato sera. Tre rapinatori, con il volto coperto, hanno fatto irruzione nell'attività in via Bagni di Tritoli  portando via 100 euro e alcune stecche di sigarette.
La donna ha reagito e, durante una colluttazione, è stata ferita alla testa con il calcio della pistola, che si è poi rivelata un'arma scenica, da uno dei banditi. É stata medicata sul posto dai sanitari del 118. Indagano i carabinieri di Pozzuoli.