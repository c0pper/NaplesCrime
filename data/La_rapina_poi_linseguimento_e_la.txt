2019/08/14
La rapina, poi l'inseguimento e la violenta collutazione con i poliziotti: arrestati
In manette sono finiti, con l'accusa di rapina e resistenza a pubblico ufficiale, due napoletani di 48 e 37 anni. Questo era inoltre evaso dai domiciliari
La polizia del Commissariato Scampia ha fermato due napoletani di 48 e 37 anni con l'accusa di rapina e resistenza a pubblico ufficiale.
L'episodio risale alla notte di lunedì. In via Cupa Spinelli, gli agenti hanno intercettato i due uomini a bordo di uno scooter rapinato poco prima a Gricignano di Aversa.
I due, alla vista della volant,e hanno tentato di fuggire per poi essere bloccati dopo un breve inseguimento ed una violenta colluttazione con i poliziotti.
Lo scooter è stato restituito al proprietario. Il 37enne è anche stato denunciato per evasione: è risultato essere sottoposto ad arresti domiciliari.