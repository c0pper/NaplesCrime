2016/10/14
Gli rubano l'auto e lo investono, poi scippano una donna: arrestati
In manette una coppia di rapinatori napoletani accusati di due violenti episodi avvenuti a Milano lo scorso 24 settembre
Rapina e tentata rapina in concorso, oltre che lesioni personali aggravate. Sono le accuse cui dovranno rispondere due napoletani di 39 e 45 ann, arrestati dalla polizia a Milano.
Lo scorso 24 settembre, alle ore 18 in via Orlando nel capoluogo lombardo, i due avrebbero investito il proprietario di una vettura per rubargliela. Per l'uomo ferite guaribili in un mese.
I due si sarebbero poi resi protagonisti di un altro episodio criminale poche ore dopo, strappando con violenza la borsa ad una donna. Per lei ferite guaribili in cinque giorni.