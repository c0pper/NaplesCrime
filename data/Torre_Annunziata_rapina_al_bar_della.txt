2018/07/08
Torre Annunziata: rapina al bar della stazione, pistola contro il titolare
L'irruzione nel locale a tarda notte
Nuovo episodio di criminalità a Torre Annunziata. Due banditi a volto coperto dal casco hanno fatto irruzione a tarda notte nel bar della stazione ferroviaria, in zona Piazza Imbriani, mettendo a segno una rapina.
I due malviventi – come riferisce Metropolis – hanno puntato una pistola contro il titolare ed un coltello contro il barista e sotto la minaccia armata si sono fatti consegnare l’incasso, prima di darsi alla fuga.