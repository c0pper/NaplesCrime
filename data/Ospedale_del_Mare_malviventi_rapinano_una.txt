2020/10/02
Ospedale del Mare, malviventi rapinano una guardia giurata
Gli hanno portato via auto e pistola. Polizia sul posto
Una rapina si è nel primo pomeriggio di oggi verificata all'Ospedale del Mare, con una guardia giurata che ne è risultata vittima.
Il vigilante era di servizio quando i malviventi si sono introdotti nel nosocomio. Questi lo hanno bloccato e si sono impossessati della sua arma e delle chiavi dell'auto.
Pare che le telecamere all'esterno dell'ospedale non funzionassero, e che i rapinatori fossero a conoscenza della cosa.
Sul posto si è recata la polizia, che ha ascoltato la testimonianza della vittima.