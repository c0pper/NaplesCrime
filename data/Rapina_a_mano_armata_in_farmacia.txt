2021/11/10
Rapina a mano armata in farmacia, paura in pieno centro a Torre del Greco
L'episodio è avvenuto nella serata di ieri in orario di chiusura. Indaga la polizia del locale commissariato
Paura a Torre del Greco, dove nella serata di ieri in una farmacia del centro cittadino si è consumata una rapina a mano armata.
Secondo quanto ricostruito dagli agenti del locale commissariato di polizia che indaga sul caso, un uomo col volto coperto e la pistola in pugno è entrato nell'esercizio commerciale di via Diego Colaramino verso l'orario di chiusura. Ha quindi minacciato il farmacista, facendosi consegnare quanto c' era in cassa per poi scappare, probabilmente in sella ad uno scooter guidato da un complice
La polizia ha ascoltato i testimoni e prelevato le immagini dei sistemi di videosorveglianza installati all'interno e all'esterno della farmacia.