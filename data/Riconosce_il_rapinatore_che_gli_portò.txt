2016/06/30
Riconosce il rapinatore che gli portò via soldi e cellulare: arrestato 36enne
La sera del 17 marzo scorso, a Mugnano, l'uomo minacciò la vittima con un coltello, costringendola a consegnargli 110 euro e il cellulare. Dopo il riconoscimento, il rapinatore è stato arrestato dai Carabinieri
A Mugnano i Carabinieri della locale stazione hanno eseguito una misura cautelare emessa dal G.i.p. di Napoli Nord, concordando con gli esiti di indagini dei cc. 
Per un 36enne del luogo, già noto alle forze dell'ordine, sono stati disposti gli arresti domiciliari. L'uomo è ritenuto il responsabile di una rapina perpetrata la sera del 17 marzo scorso in via Papa di Mugnano ai danni di un 44enne di Villaricca.
Il rapinatore minacciò la sua vittima con un coltello, costringendola a consegnargli 110 euro e il cellulare.
Il 36enne è stato riconosciuto dalla vittima in sede di individuazione fotografica e poi con il riconoscimento 'all’americana'. 
