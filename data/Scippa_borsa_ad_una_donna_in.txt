2016/05/19
Scippa borsa ad una donna in via Jannelli: arrestato pluripregiudicato
L'uomo, un pluripregiudicato 37enne di Pianura, è accusato di rapina e lesioni
Aveva scippato una donna in Via Jannelli, ma dopo essersi dato alla fuga è stato successivamente rintracciato dalla Polizia Municipale di Napoli.
L'uomo, un 37enne pregiudicato residente a Pianura, è responsabile di rapina e lesioni ai danni di una donna, dal veicolo della quale ne aveva asportato la borsa, prima di darsi alla fuga.
Dopo le indagini, personale dell’Unità Operativa Vomero diretta dal Maggiore Giuseppe Cortese, ne ha eseguito il fermo e la conseguente traduzione alla casa circondariale di Poggioreale disposta dall’Autorità Giudiziaria .
Rintracciato presso la casa della compagna in via Giustinano, all’arrivo degli agenti il 37enne si è nascosto sotto al letto nel tentativo di sfuggire alla cattura, prima di essere arrestato.
