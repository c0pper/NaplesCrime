2016/04/14
Pusher in manette: arrestato due volte in quattro giorni
Scoperto a spacciare droga. L'uomo era già stato arrestato quattro giorni prima per i reati di rapina impropria e lesioni personali
Gli agenti dell’Ufficio Prevenzione Generale hanno arrestato un senegalese di 34 anni, responsabile del reato di detenzione e spaccio di sostanze stupefacenti.
Ieri pomeriggio, in via Carriera Grande, i poliziotti hanno colto il 34enni in flagrante mentre cedeva della droga ad un cliente ricevendone in cambio una banconota. Subito raggiunto e bloccato, gli agenti hanno trovato indosso al senegalese 3 stecche di hashish e la somma di 30 euro.
Nell’intervento, sono state scoperte in una intercapedine nelle vicinanze dello spacciatore altre 8 stecche di hashish il tutto per un peso di circa 12 grammi.
Stamani il 34enne, già arrestato quattro giorni prima per i reati di rapina impropria e lesioni personali, è in attesa del giudizio direttissimo.