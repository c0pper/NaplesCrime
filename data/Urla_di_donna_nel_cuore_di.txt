2021/06/07
Urla di donna nel cuore di Napoli: un uomo la strattona, interviene la Polizia
Arrestato un 33enne
Gli agenti del Commissariato Vicaria-Mercato, durante il servizio di controllo del territorio, nel transitare in via Carbonara nel pomeriggio di domenica hanno udito le urla di una donna e hanno visto un uomo che, dopo averla strattonata, ha prelevato qualcosa dalla sua borsa.
I poliziotti, dopo un breve inseguimento, hanno raggiunto e bloccato l'uomo accertando che, poco prima, aveva rubato il telefono cellulare della donna.
Un 33enne di nazionalità marocchina, con precedenti di polizia e irregolare sul territorio nazionale, è stato arrestato per rapina e lesioni personali e denunciato per ingresso e soggiorno illegale sul territorio nazionale, mentre il telefono è stato riconsegnato alla proprietaria.