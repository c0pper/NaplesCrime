2016/01/07
Tenta di rapinare portafogli e telefonino a un passante: arrestato
Si tratta di un 22enne senza fissa dimora, già noto alle forze dell'ordine. Il giovane è stato anche trovato in possesso di 1,5 grammi di hashish e 450 euro in contanti ritenuti provento di attività illecita
Sorpreso in via Marco Di Lorenzo mentre tenta di rapinare il telefonino e il portafogli a un passante 19enne, è finito in manette un giovane senza fissa dimora di 22 anni, marocchino, già noto alle forze dell'ordine.
A seguito di perquisizione personale, inoltre, i carabinieri del nucleo radiomobile di Napoli, hanno trovato il rapinatore in possesso di 1,5 grammi di hashish e di 450 euro in denaro contante ritenuti provento di attività illecita.