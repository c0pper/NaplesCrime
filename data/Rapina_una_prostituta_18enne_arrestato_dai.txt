2016/06/18
Rapina una prostituta: 18enne arrestato dai carabinieri
Aveva strappato la collanina d'oro ad una 31enne nigeriana, che ha avvertito i carabinieri. Recuperato il bottino
Diciotto anni, di Bagnoli, aveva appena rapinato una prostituta su via Terracina quando è stato bloccato e messo in manette dai carabinieri. Inutile il suo tentativo di disfarsi del bottino: è stato riconosciuto dalla vittima.
Il giovane dovrà rispondere di rapina e lesioni. La scorsa notte, avvicinatosi ad una 31enne nigeriana, le aveva strappato con violenza la collanina d'oro dal collo per poi scappare a piedi. Avvertiti dalla vittima, i carabinieri sono intervenuti e lo hanno trovato non lontano dal luogo dei fatti.