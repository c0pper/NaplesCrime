2017/12/03
Tenta rapina in una ricevitoria di Barra: in manette 25enne
I Carabinieri hanno bloccato il giovane subito dopo la tentata rapina con pistola, poi risultata giocattolo
Un 25enne napoletano ha tentato di rapinare una ricevitoria a Barra, ma è stato “preso” in flagranza dai Carabinieri del nucleo radiomobile di Napoli, attivati da una richiesta di aiuto al 112.
I militari hanno bloccato il giovane subito dopo la tentata rapina con pistola, poi risultata giocattolo.
In seguito a perquisizione, i Carabinieri gliene hanno trovata addosso anche una seconda, anche quella privata del tappo rosso.
Dopo le formalità, il 25enne è ora in attesa di rito direttissimo.