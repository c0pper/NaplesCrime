2015/07/31
Rapinata in banca a piazza Mercato: è caccia ai malviventi
Gli autori del colpo sono riusciti a dileguarsi ma la polizia, scattato l'allarme, sta presidiando la zona alla loro ricerca
Una filiale di Banca Intesa a Napoli centro, in piazza Pepe - quindi non lontano da piazza Mercato - è stata rapinata. Ancora frammentarie le prime notizie: non è chiaro se il colpo sia andato o meno a segno.
Scattato l'allarme, c'è stato l'intervento della polizia che ha circoscritto la zona. Gli agenti stanno dando la caccia ai malviventi, che non si ritiene possano essersi troppo allontanati dalla zona.