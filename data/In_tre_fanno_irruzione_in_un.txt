2017/09/30
In tre fanno irruzione in un supermercato e rapinano l’incasso: fermato un 18enne
Sequestrati i passamontagna e lo scooter usato per la rapina, risultato rubato
Paura in un supermercato di Via Campana a Pozzuoli. Tre individui armati di pistola e con passamontagna calato sul volto hanno minacciato le cassiere e si sono fatti consegnare 2000 euro in contante.
Una pattuglia della stazione carabinieri di Pozzuoli, che era in zona, è intervenuta in pochi minuti intercettando i malviventi nei pressi dell’uscita dell’esercizio commerciale mentre tentavano di fuggire a bordo di una Honda.
I militari si sono messi al loro inseguimento e dopo alcune decine, i malfattori hanno deciso di abbandonare il mezzo per darsi alla fuga a piedi. Uno dei tre è stato rintracciato e bloccato: si tratta di un 18enne di Pozzuoli, preso mentre scavalcava la recinzione di un parco privato dove aveva intenzione di nascondersi.
Sequestrati i passamontagna e lo scooter usato per la rapina, risultato rubato. 