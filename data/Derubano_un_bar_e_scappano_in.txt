2016/09/22
Derubano un bar e scappano in scooter: arrestati
Venti e ventisei anni, avevano colpito a Poggiomarino. Allertati da un passante i carabinieri si sono subito messi sulle loro tracce recuperando anche integralmente il bottino
Avevano aggredito e minacciato con una pistola i dipendenti di un bar di Poggiomarino, impossessandosi di 250 pacchetti di sigarette, 270 “Gratta e vinci” e circa 3mila euro: un 26enne ed un 20enne di Torre Annunziata sono stati messi in manette dai carabinieri.
A dare l'allarme al 112 è stato un passante. I militari hanno intercettato il loro scooter poco dopo il colpo: avevano ancora con sé (addosso e nascosti nella sella del mezzo) tutto il bottino: sigarette, gratta e vinci e 46 buste di tabacco.
Sequestrati dai militari anche i due caschi integrali che idossavano al momento della rapina e lo scooter che hanno usato per gli spostamenti. Tutto è stato restituito ai legittimi proprietari.