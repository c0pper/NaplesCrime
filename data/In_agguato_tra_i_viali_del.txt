2019/08/12
In agguato tra i viali del Centro Direzionale: arrestato rapinatore extracomunitario
Aveva appena sottratto uno zaino, dopo averlo preso a pugni, ad un cittadino dello Sri Lanka
Un 21enne di nazionalità gambiana, già noto alle forze dell’ordine per rapine pregresse, è stato arrestato dai carabinieri per il medesimo reato: aveva appena sottratto ad un cittadino dello Sri Lanka il suo zaino.
Il giovane si era nascosto tra i viali del Centro Direzionale, in attesa di un passante da colpire. Individuato il bersaglio, gli si è scagliato contro e, dopo averlo preso a pugni, gli ha portato via lo zainetto.
I militari lo hanno sorpreso in flagranza, arrestato e poi hanno restituito la refurtiva alla vittima. Il gambiano sarà processato per direttissima.