2016/12/01
Aggredito per la collana: giovane viene rapinato in auto
Il ragazzo attendeva un amico in macchina quando è stato avvicinato da un uomo con il volto scoperto che lo ha minacciato
Rapina in via Guido Menzinger. Un giovane, come riporta Cronache di Napoli, attendeva un amico in macchina due sere fa quando è stato avvicinato da un uomo con il volto scoperto.
La vittima è stata minacciata con una pistola e ha dovuto consegnare la collana in oro. L'uomo si è allontanato a piedi, mentre il ragazzo ha avvertito con il cellulare le forze dell'ordine. Sul posto sono giunte le Volanti dell'ufficio prevenzione generale della questura.
Dopo aver tracciato un primo identikit, è scattata la caccia all'uomo.