2017/05/22
Arrestati i tre "baby rapinatori" della Circumflegrea
Nella stazione di Quarto un 18enne e due minorenni avevano minacciato con una pistola (rivelatasi scenica) due ragazzi, rubandogli portafogli e smartphone
A Quarto una baby gang di rapinatori è stata messa in manette dopo un colpo messo a segno ai danni di due ragazzi.
Arrestati un 18enne ed i suoi due complici di 17 e 16, tutti di Quarto ed incensurati. Nei pressi della locale stazione della Circumflegrea, avevano minacciato con una pistola – in realtà giocattolo ma priva del tappo rosso – due 18enni, privandoli di portafogli e smartphone.
I militari li hanno identificati e trovati nelle loro abitazioni. Lì hanno trovato anche la pistola e gli indumenti usati per il raid, così come il bottino che è stato restituito ai proprietari.
Mentre il maggiorenne è stato condotto nel carcere di Poggioreale, gli altri due sono stati accompagnati nel Centro di prima accoglienza dei Colli Aminei.