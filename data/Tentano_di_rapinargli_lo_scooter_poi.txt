2019/02/18
Tentano di rapinargli lo scooter, poi lo inseguono: 22enne pestato da una banda
Brutta disavventura per un ragazzo di Lago Patria, che uscito dal lavoro si è visto prima minacciato e poi inseguito e picchiato da circa 10 persone
Inseguito, minacciato e picchiato da una decina di persone. È la disavventura occorsa ieri ad un 22enne di Lago Patria. Il ragazzo era sul suo scooter, quando la banda gli si è avvicinata chiedendogli se potessero "farsi un giro".
Lo studente si è rifiutato. Vistosi seguito è tornato a casa, in via Staffetta a Lago Patria. È lì però – mentre apriva il cancello – che i malviventi sono scesi dalle auto in cui si trovavano e lo hanno pestato con calci e pugni.
Il ragazzo non ha riportato ferite gravi, soltanto la rottura degli occhiali. I genitori lamentano una situazione di dagrado, nella zona di Lago Patria, ormai insostenibile. A riportare la notizia è il Meridiano.