2022/03/20
La rapinano del cellulare in pieno centro: l'intervento dei carabinieri in moto
Due extracomunitari, di 41 e 35 anni, sono finiti n manette
Due arresti, uno smartphone rubato e poi restituito alla vittima: è il bilancio dell'intervento dei carabinieri dopo una rapina nel cuore della città.
Lei chiacchiera al telefono lungo corso Umberto. È pieno pomeriggio e c’è molta gente in strada. Due persone la tallonano, a piedi anche loro. In un attimo le sono addosso, prima la strattonano poi le strappano l’iPhone dalle mani. Fuggono, abbandonano il centrale “rettifilo” e si infilano tra le stradine a attorno all’Università.
Un passante però vede tutto e attira l’attenzione di una pattuglia di carabinieri motociclisti: racconta loro la scena e descrive i due rapinatori. Non fa in tempo a finire la frase che i militari del nucleo radiomobile di Napoli hanno già dato gas alle moto. Svoltano via Salvatore De Renzi e in piazza Portanova scorgono i due ancora in corsa. Non vanno lontano: S.C. e N.A., algerini di 41 e 35 anni, finiscono in manette.