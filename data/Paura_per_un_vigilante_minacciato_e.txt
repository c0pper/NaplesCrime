2018/04/21
Paura per un vigilante: minacciato e rapinato della pistola
Episodio violento nella serata di ieri a Ponticelli. I malviventi erano in moto. indaga la polizia
Ancora guardie giurate nel mirino dei violenti. Due persone, in sella a una motocicletta, hanno bloccato e rapinato della sua pistola un vigilante. L'episodio è avvenuto nel quartiere Ponticelli.
L'uomo, dopo aver terminato il suo turno di lavoro, si trovava a bordo della sua auto e stava ritornando a casa quando ha incontrato gli aggressori. Avvicinato dalla moto con in sella i rapinatori nei pressi di un incrocio, ha visto scendere il passeggero dalla motocicletta. Questo gli si è avvicinato e si è fatto consegnare l'arma.
La pistola rubata è una Beretta 9x21. Sull'episodio sta indagando il locale commissariato di polizia.