2017/05/17
Baby gang, la rapina finisce nel sangue: accoltellato un ucraino
L'episodio è avvenuto a Fuorigrotta. Protagonisti quattro ragazzini tra i 15 e i 14 anni
Nei confronti di quattro minorenni, che nello scorso mese di marzo tentarono di rapinare un cittadino ucraino e lo ferirono con un coltello a serramanico, sono state eseguite dalla polizia altrettanti provvedimenti cautelari.
L'episodio avvenne a Fuorigrotta. La vittima si rifugiò nel commissariato e venne soccorso dagli agenti in servizio. Da lì iniziò la caccia agli aggressori: i giovani erano ancora sul luogo dell'aggressione. Uno di loro, alla vista degli agenti in divisa, lasciò cadere a terra il coltello. Inutile la fuga.
Gli aggressori fermati nell'occasione furono 3 (due 15enni ed un 14enne). Il quarto (anch'egli 15enne) è stato poi raggiunto indagando sul cellulare di uno dei tre.