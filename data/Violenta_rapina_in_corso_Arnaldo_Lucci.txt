2019/05/12
Violenta rapina in corso Arnaldo Lucci, ferito un extracomunitario
All'uomo sono stati sottratti uno smartphone e la somma di 500 euro. Arrestato uno dei due aggressori
Una violenta rapina è avvenuta stamattina in corso Arnaldo Lucci. Un extracomunitario è stato rapinato e ferito da due persone, anche queste extracomunitarie.
L'uomo ha reagito all'aggressione, procurandosi ferite al volto. È riuscito a trattenere però uno dei malviventi, consegnandolo alla polizia una volta giunta sul posto.
Per la persona derubata – che si è vista sottrarre lo smartphone e la somma di 500 euro – si è reso necessario l'intervento di un mezzo del 118.