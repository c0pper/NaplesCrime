2017/07/10
Rapina a mano armata al casellante: paura all'uscita autostradale di Pompei
L'episodio è avvenuto poco dopo la mezzanotte. Le forze dell'ordine indagano nel tentativo di individuare i due malviventi
Paura all'uscita dell'autostrada di Pompei, dove poco dopo la mezzanotte un casellante è stato minacciato da alcuni uomini armati.
Mentre faceva il suo lavoro, si è ritrovato i banditi davanti che gli poggiavano la pistola contro il vetro che lo separa dai veicoli in transito.
Era una rapina: il casellante ha consegnato ai malviventi quanto aveva in cassa, e questi sono fuggiti. L'episodio è stato denunciato alle forze dell'ordine che hanno fatto scattare le indagini.