2016/05/14
Quartieri spagnoli: rubano cinque scooter in un garage: incastrati dalle telecamere
I furti sono avvenuti a vico Tofa. Arrestato uno dei componenti della banda
I carabinieri della stazione Quartieri Spagnoli hanno fermato un 23enne, già noto alle forze dell'ordine, ritenuto responsabile del furto di cinque scooter in compagnia di cinque complici.
La notte del 10 maggio la banda è giunta sul Vico Tofa entrando in un garage e razziando in due riprese (perché i mezzi da portare via erano troppi) prima tre scooter e successivamente altri due.
Ad incastrare però uno dei malfattori le immagini della videosorveglianza. Gli scooter rubati, messi “in attesa” su un’area mercatale del Vico Sergente Maggiore, sono stati rinvenuti e restituiti ai proprietari dai militari dell’arma. 