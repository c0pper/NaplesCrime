2016/10/08
Tenta rapina in una rosticceria con un bastone: arrestato
I Carabinieri hanno bloccato in piazza Capuana a Napoli un 50enne, mentre stava aggredendo e minacciando i titolari di una rosticceria della zona, nel tentativo di farsi consegnare l'incasso
I Carabinieri dell’aliquota radiomobile di Napoli hanno tratto arresto per tentata rapina un 50enne di origini tunisine, residente a Napoli e già noto alle forze dell'ordine.
I militari dell'Arma hanno bloccato l'uomo in piazza Capuana a Napoli, mentre stava aggredendo e minacciando con un bastone due cittadini pakistani, titolari di una rosticceria della zona, nel tentativo di farsi consegnare l’incasso.
L'episodio è avvenuto intorno alla mezzanotte, durante la chiusura dell’attività.
I due soci hanno riportato lesioni lievi, mentre l'arrestato, dopo le formalità, è stato tradotto a Poggioreale.
