2017/03/23
Sfondano la vetrata, poi rapinano la banca: terrore tra i clienti
Secondo quanto al momento ricostruito dai carabinieri, i due rapinatori, dal volto coperto, hanno portato via un blocco di soldi ancora da quantificare
Momenti di terrore tra i dipendenti e qualche cliente presente. Due malviventi, uno dei quali armato di fucile, hanno sfondato la vetrata della banca Credem di Marano con un'automobile, una vecchia Fiat Uno.
Secondo quanto al momento ricostruito dai carabinieri, i due rapinatori, dal volto coperto, hanno portato via un blocco di soldi ancora da quantificare. Poi la fuga senza sparare alcun colpo.