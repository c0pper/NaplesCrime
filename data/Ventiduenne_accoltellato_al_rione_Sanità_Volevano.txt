2018/10/08
Ventiduenne accoltellato al rione Sanità: "Volevano rapinarmi"
L'episodio violento è avvenuto alle 22.30 di ieri in via Montesilvano. La sua versione è al vaglio degli inquirenti
Un ragazzo di 22 anni è stato accoltellato nella serata di ieri al rione Sanità. Secondo quanto riportato dal giovane, ricoverato al momento al Cardarelli, si è trattato di un tentativo di rapina.
L'episodio violento è avvenuto alle 22.30 di ieri in via Montesilvano. È stato colpito diverse volte agli arti superiori. Trasportato in codice rosso in ospedale, si trova in condizioni stabili e non è in pericolo di vita e potrebbe essere a breve dimesso.
La sua versione è al vaglio degli inquirenti. A riportare la notizia, il Mattino.