2015/08/18
Crocieristi spagnoli salvati da una rapina: "Ci seguivano fin dallo sbarco"
La polizia municipale è intervenuta prima che i sospetti potessero portare a segno il colpo. Fermate due persone, con precedenti per rapina e omicidio
Un gruppo di turisti spagnoli è stato salvato da una rapina grazie all'intervento di agenti della polizia municipale. L'episodio è avvenuto in centro, per la precisione nella zona di piazza Trieste e Trento. Lì, la moto civetta degli agenti, ha notato due persone sospette in sella ad uno scooter che sembravano seguire un gruppo di crocieristi spagnoli.
Notati gli agenti, le persone in sella allo scooter hanno provato ad allontanarsi per sottrarsi al controllo, ma sono comunque stati fermati in piazza del Plebiscito. Erano pregiudicati con precedenti per rapina, uno anche con precedenti per omicidio.
Gli spagnoli alla polizia hanno spiegato di essere stati seguiti da due fin dal momento dello sbarco, e di aver provato a contattare le forze dell'ordine sentendosi in pericolo. I potenziali rapinatori sono stati segnalati alla Questura, e la loro moto sequestrata perché senza assicurazione e guidato da una persona con patente revocata.