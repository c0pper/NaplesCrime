2017/06/09
Minaccia un uomo e gli rapina lo smartphone: arrestato
Il 37enne algerino è stato bloccato nei pressi della fermata Metro Campi Flegrei. Ora è nel carcere di Poggioreale
I carabinieri della stazione di Fuorigrotta hanno arrestato un algerino 37enne senza fissa dimora e già noto alle forze dell'ordine resosi responsabile di rapina.
L'uomo, a Piazzale Tecchio, si è fatto consegnare lo smartphone con la minaccia di un coltello da un 60enne, poi si è dato alla fuga. La sua descrizione fornita dalla vittima ha aiutato gli operanti intervenuti sul posto a individuarlo e a bloccarlo nei pressi della fermata Metro Campi Flegrei.
Ora è nel carcere di Poggioreale.