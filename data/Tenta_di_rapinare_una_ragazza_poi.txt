2016/04/08
Tenta di rapinare una ragazza, poi aggredisce tre agenti: arrestato
L'episodio intorno alle 2 della scorsa notte lungo corso Umberto. Il provvidenziale intervento della polizia ha evitato il peggio per la vittima, minacciata e ferita con un coltello
Aveva minacciato la sua vittima, una ragazza albanese, con un coltello di 30 centrimetri, arrivando persino a ferirla. Poi il provvidenziale arrivo della polizia ha evitato il peggio.
L'episodio è avvenuto intorno alle 2 della notte scorsa su corso Umberto, all'angolo di via Ranieri. L'uomo si era avventato sulla ragazza con l'intento di rapinarla, quando si è visto puntato da alcuni poliziotti. Ne è nato un inseguimento, poi una violentissima colluttazione in cui tre agenti sono rimasti feriti.
Il rapinatore è stato arrestato. Mentre la ragazza, vittima della tentata rapina, ha riportato contusioni multiple e un trauma, per gli agenti feriti prognosi di 10 giorni.