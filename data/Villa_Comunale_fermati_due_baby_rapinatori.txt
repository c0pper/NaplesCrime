2016/08/13
Villa Comunale: fermati due baby rapinatori seriali dalla polizia
L'operazione investigativa dei poliziotti è finalizzata a contrastare il sempre più crescente fenomeno di furti e rapine ai danni dei visitatori della Villa Comunale
Due minori sono stati fermati dai poliziotti del commissariato di San Ferdinando con l'accusa di aver perpetrato rapine all'interno dei giardini della Villa Comunale.
Le serrate indagini compiute dalla Squadra investigativa del Commissariato, dirette dal Dirigente dott. Maurizio Fiorillo e coordinate dal PM dr.ssa Patrizia Imperato, hanno consentito di identificare i due minorenni che, a dispetto della giovanissima età, non hanno esitato a usare anche coltelli pur di raggiungere i loro scopi delittuosi.
Tale operazione investigativa ha permesso di contrastare il sempre più crescente fenomeno di furti e rapine ai danni dei visitatori della Villa Comunale.