2017/06/07
Sedicenne gambizzato in una tentata rapina: si indaga
Il giovane ha raccontato di essere stato affiancato in via Roma verso Scampia da due ragazzi in moto
Ferito a colpi di pistola nella notte e medicato all'ospedale San Giovanni Bosco. La vittima è un 16enne di Casoria che, alle forze dell'ordine, ha raccontato di essere stato affiancato in via Roma verso Scampia da due ragazzi in moto.
Armati di pistola, volevano rapinarlo. Il minorenne ha reagito tentando la fuga, ma è stato inseguito e colpito alle gambe. Gli inquirenti sono ora impegnati a raccogliere informazioni sui rapinatori per tracciarne gli identikit. In atto la verifica di possibili impianti di videosorveglianza: le telecamere a circuito chiuso potrebbero aver ripreso l'aggressione.