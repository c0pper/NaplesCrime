2017/03/09
Furto nel centro commerciale: rubati orologi da 20mila euro in gioeielleria
Il colpo è stato portato a termine nell'Auchan di Mugnano pochi minuti prima di Napoli-Real Madrid
Furto nel centro commerciale Auchan di Mugnano, dove una banda ha derubato una gioielleria. Il gruppo di malviventi, pare 5 persone, ha agito pochi minuti prima della partita tra Napoli e Real Madrid, approfittando della presenza di poche persone.
Entrati nel negozio separati, hanno agito in sincronia. Uno si è avvicinato alla vetrina e l'ha aperta, un altro controllava che i commessi non guardassero, altri tre chiedevano informazioni ai commessi.
Dalle immagini della videosorveglianza si vede come il mavivente si è appropriato di almeno un paio di orologi dal valore di circa 20mila euro ciascuno.
I filmati sono stati acquisiti dalle forze dell’ordine che indagheranno sulla vicenda. Da capire come possa aver avuto, l'autore del furto, la chiave per aprire la vetrina.