2022/02/07
Rapina in una pasticceria, fermate tre persone
La rapina era avvenuta lo scorso 4 febbraio a Castello di Cisterna, nel napoletano
A Castello di Cisterna i carabinieri della locale stazione hanno eseguito un fermo di indiziato di delitto nei confronti di tre persone, ritenute gravemente indiziate del reato di rapina avvenuta il pomeriggio dello scorso 4 febbraio in una pasticceria della zona.
I militari, allertati dal 112, sono intervenuti presso la locale stazione ferroviaria della Circumvesuviana dove dei passanti hanno riconosciuto i tre uomini quali autori della rapina in pasticceria. La scena, infatti, era diventata virale sul web.
