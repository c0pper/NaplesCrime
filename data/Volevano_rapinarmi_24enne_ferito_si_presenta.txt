2016/03/03
"Volevano rapinarmi": 24enne ferito si presenta in ospedale
Il giovane ha riferito di essere stato avvicinato, nei pressi della rotonda di Arzano, da alcuni malviventi che lo hanno colpito a un braccio
Un 24enne ha riferito di aver subito nella tarda serata di ieri un tentativo di rapina nei pressi della rotonda di Arzano. I malviventi ad una sua reazione hanno esploso un colpo di pistola. 
Il 24enne, con una ferita al braccio, ha raggiunto da solo l'ospedale San Giovanni Bosco, a Napoli, dove è stato medicato: prognosi di dieci giorni. Sulla vicenda indaga ora la polizia.