2016/08/08
Ruba 1500 euro nel discount, poi si nasconde in un armadio della salumeria
I carabinieri della Compagnia Napoli Vomero hanno arrestato un 44enne napoletano, già noto alle forze dell'ordine, ritenuto responsabile di furto aggravato
Un ladro in un discount del Vomero, dopo aver rubato 1500 euro dalle casse, si è infilato nell’armadio della salumeria per evitare l’arresto. I carabinieri della Compagnia Napoli Vomero hanno però scovato e arrestato il 44enne napoletano, già noto, ritenuto responsabile di furto aggravato.
Ieri mattina, al momento dell’apertura del grosso discount della zona collinare di Napoli, gli addetti ai lavori si accorgono dell’ammanco di circa 1500 dalle casse. Immediatamente la telefonata di allarme ai militari del Vomero.
In pochi muniti giunge una pattuglia sul posto. Grazie alle telecamere poste a sorveglianza dell’esercizio, si vede il ladro  svuotare i cassetti posizionati sotto alle casse, ma non la sua fuga. Inizi così un controllo di tutti gli spazi del discount, fino alla scoperta del malvivente in voluminoso armadio nell’area salumeria del supermercato.
L'arrestato, dopo le formalità di rito, è stato accompagnato nel carcere di Poggioreale.