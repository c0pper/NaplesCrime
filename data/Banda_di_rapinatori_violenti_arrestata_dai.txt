2016/07/23
Banda di rapinatori violenti arrestata dai carabinieri: in cinque in manette
I criminali non avevano esitato a sparare contro le vittime delle 18 rapine avvenute soprattutto presso profumerie, tabaccherie e discount della città
Una banda di cinque persone (di età compresa tra i 21 e i 25 anni) resasi protagonista di 18 rapine presso profumerie, tabaccherie, ricevitorie e discount, è stata fermata e arrestata dai carabinieri della sezione di Bagnoli.
I criminali agivano sempre nel medesimo modo, facendo irruzione negli esercizi commerciali indossando i caschi per non farsi riconoscere e con le armi in pugno.
Dalle immagini in possesso dei militari dell'arma emerge la grande disinvoltura e aggressività mostrata dai malviventi durante le azioni criminose, culminata anche nel ferimento delle vittime delle rapine.
