2016/04/05
Dipendente di Poste rapinata dello scooter e della corrispondenza
É accaduto in via Epitaffio a Giugliano. La donna é stata medicata e dimessa dall'ospedale San Giuliano. Indagano le forze dell'ordine
Postina rapinata dello scooter e della corrispondenza. É accaduto in via Epitaffio a Giugliano. La 30enne era in sella allo scooter quando è stata avvicinata da due giovani: uno l'ha fatta cadere dal mezzo di proprietà di Poste Italiane, è salito sul Piaggio Liberty ed è scappato via col complice.
La donna é stata medicata e dimessa dall'ospedale San Giuliano di Giugliano. Sulla rapina indagano le forze dell'ordine.