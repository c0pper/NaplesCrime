2015/11/17
Banda del buco: sventato colpo nella gioielleria Cartier
Grazie a una segnalazione arrivata alla Centrale operativa si è scoperto nella rete fognaria un foro del diametro di 50 cm in prossimità proprio del negozio di via Calabritto
Sventata una rapina della banda del buco nella gioielleria Cartier di Napoli di via Calabritto.
Grazie a una segnalazione arrivata stamattina alla Centrale operativa, infatti, gli agenti della sezione "Volanti" dell'Ufficio di polizia giudiziaria con la collaborazione di personale del servizio fognature del comune hanno accertato che era stato praticato, attraverso la rete fognaria, all'interno di un cunicolo di 4 metri, un foro del diametro di 50 cm in prossimita' proprio della gioielleria.
Non aver rinvenuto arnesi per lo scasso fa presupporre che, probabilmente, i malviventi stavano pianificando il colpo nei prossimi giorni.