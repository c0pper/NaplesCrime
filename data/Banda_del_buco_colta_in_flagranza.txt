2015/11/18
"Banda del buco" colta in flagranza: tre arresti in via Calabritto
Avevano preparato un foro sotto una nota gioielleria. Indossavano tute da lavoro impermeabili ed erano muniti di torce da minatore e portatili, martelli pneumatici, batterie portatili, flex e altro
"Banda del buco" colta in flagranza. I Carabinieri hanno arrestato nelle scorse ore tre persone che avevano preparato un foro sotto una nota gioielleria in via Calabritto.
I militari, che negli ultimi due mesi avevano già scoperto 5 "buchi" pronti all'uso predisposti nei pressi di banche o prestigiosi negozi di gioielli, si sono appostati nei cunicoli vicino a un buco arrestando un 51enne, un 54enne e un 38enne, tutti già noti per reati specifici, ritenuti responsabili di tentato furto aggravato e porto ingiustificato di attrezzi atti allo scasso.
I tre avevano addosso tute da lavoro impermeabili ed erano muniti di torce da minatore e portatili, martelli pneumatici, batterie portatili, flex e molto altro. Tutto il materiale è stato sequestrato. Proseguono le indagini per individuare altri gruppi attivi in città, autonomi o collegati agli arrestati. Dopo le formalità' di rito i tre sono stati portati nel carcere di Poggioreale.