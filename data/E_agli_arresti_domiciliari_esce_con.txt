2021/04/25
E' agli arresti domiciliari, esce con la sua auto e rapina una ragazza
Immediate le indagini dei Carabinieri che hanno acquisito le immagini dei sistemi di videosorveglianza presenti, sentito la vittima e alcuni testimoni
I Carabinieri della stazione di Volla hanno arrestato per rapina un 32enne del posto già noto alle forze dell’ordine.
L’uomo ha notato una ragazza che passeggiava in via Palazziello e le ha strappato la borsa a tracolla con all’interno il cellulare e il portafogli. La vittima è caduta ed il 32enne, a bordo della sua auto, è fuggito.
Immediate le indagini dei Carabinieri che hanno acquisito le immagini dei sistemi di videosorveglianza presenti, sentito la vittima e alcuni testimoni. I militari sono riusciti a risalire all’auto utilizzata dal rapinatore. L’uomo autore del delitto era il proprietario dell’auto, i militari dell'Arma lo conoscevano bene.
Scattata la perquisizione a casa del 32enne, tra l’altro già sottoposto alla misura degli arresti domiciliari, i Carabinieri hanno rinvenuto la refurtiva che è stata restituita alla legittima proprietaria e arrestato l'uomo, che è stato condotto in carcere in attesa di giudizio.