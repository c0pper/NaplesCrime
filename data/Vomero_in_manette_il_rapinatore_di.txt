2016/04/09
Vomero, in manette il "rapinatore di ragazzini"
Si tratta di un uomo di 35 anni, cui i militari imputano due colpi ai danni di altrettanti minorenni
Trentacinque anni, un uomo è stato arrestato ieri al Vomero. Si ritiene sia lui il responsabile di una serie di rapine effettuate ai danni di alcuni giovanissimi del quartiere.
Le indagini dei carabinieri erano partite in seguito alla denuncia di alcuni furti di cellulari. Mettendo insieme i tasselli, i militari hanno ricostruito i colpi fino a risalire al 35enne.
In particolare, il 35enne è ritenuto l'autore di due rapine avvenute con analoghe modalità – vittime giovanissime e a piedi – in via Belvedere e via Po.
A casa dell’arrestato i militari hanno trovato anche i telefoni cellulari dai ragazzini rapinati, poi restituiti ai proprietari.