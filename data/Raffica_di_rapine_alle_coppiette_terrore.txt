2022/06/02
Raffica di rapine alle coppiette: terrore in città. Agiscono con le mazze
I carabinieri sono intervenuti in due luoghi a Trecase a pochi chilometri di distanza
Verso la mezza nel comune di Trecase, i carabinieri della stazione locale sono intervenuti a via Panoramica dove poco prima tre individui a bordo di una fiat Panda con volto coperto e armati di bastoni avevano infranto i vetri anteriori di una Peugeot 208 con all’interno un ragazzo e una ragazza del ’95 e del ’97 facendosi consegnare soldi, gioielli, portafogli e chiave dell’auto. La coppietta ha rifiutato di farsi medicare.
Poco dopo, identica scena ma questa volta nel comune di Terzigno. I carabinieri sono intervenuti a via Nespole della Monica. Anche in questo caso una Fiiat Panda, tre individui, bastoni e vetri anteriori rotti. Le vittime sono un ragazzo classe ’99 e una ragazza del 2002. Indagano i carabinieri della Compagnia di Torre del Greco. 