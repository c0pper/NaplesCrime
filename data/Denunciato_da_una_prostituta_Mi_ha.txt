2018/11/23
Denunciato da una prostituta: “Mi ha rapinato e poi lanciato dall'auto in corsa”
Le indagini hanno portato all'arresto di un 46enne di Villaricca
Un 46enne, residente a Villaricca, è stato arrestato con l'accusa di essere l'autore di una rapina.
Le indagini che hanno portato a lui sono partite dopo una denuncia, ai carabinieri, da parte di una prostituta. La ragazza ha raccontato che lo scorso settembre, sul litorale domitio, venne avvicinata dall'uomo che la fece salire in auto fingendosi un suo cliente.
Una volta a bordo il 46enne prima si appropriò della sua borsa, poi la cacciò via dall'auto mentre questa era in movimento.
L'uomo è stato identificato e, dopo una settimana in cui è risultato irreperibile, rintracciato quindi messo in manette.